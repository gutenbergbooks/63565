<!DOCTYPE html PUBLIC "-//W3C//DTD XHTML 1.0 Transitional//EN"
    "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="hu" lang="hu">
<head>
<meta name="generator" content=
"HTML Tidy for HTML5 for Linux version 5.7.16" />
<meta http-equiv="Content-Type" content=
"text/html; charset=UTF-8" />
<meta http-equiv="Content-Style-Type" content="text/css" />
<title>The Project Gutenberg eBook of A nagy per, mely ezer éve
folyik s még sincs vége (3. kötet) by Károly Eötvös</title>

<style type="text/css">
/*<![CDATA[*/
body {
 margin-left: 10%;
 margin-right: 10%;
}

h1,h2,h3 {
 text-align: center;
 clear: both;
 line-height: 200%;
}

h2,h3 {
 margin-top: 2em;
}

h1 {
 line-height: 100%;
}

h1 span.smaller {
 font-size: 75%;
 line-height: 200%;
}

p {
 margin-top: 0.75em;
 margin-bottom: 0.75em;
}

body > p {
 text-align: justify;
 text-indent: 1.5em;
}

p.i2 {
 text-indent: 3em;
}

hr {
 width: 33%;
 margin-top: 2em;
 margin-bottom: 2em;
 margin-left: auto;
 margin-right: auto;
 clear: both;
}

hr.chap {width: 65%}

table {
 margin-left: auto;
 margin-right: auto;
}

td {
 padding-left: 1em;
 padding-right: 1em;
}

.pagenum {
/*  visibility: hidden; */
 position: absolute;
 right: 2%;
 color: gray;
 font-size: smaller;
 text-align: right;
 text-indent:0;
}

.tdr {text-align: right;}

.center {
 text-align: center;
 text-indent: 0;
}

.summary {
 text-align: center;
 text-indent: 0;
 width: 90%;
 margin: auto;
 font-size: 90%;
 font-style: italic;
}

.smcap {
 font-variant: small-caps;
}

.caption-small {font-weight: bold; font-size: small;}

.caption {font-weight: bold;}

.caption-large {font-weight: bold; font-size: large;}

.caption-largest {font-weight: bold; font-size: 2em;}

.caption-150 {font-weight: bold; font-size: 150%;}

.figcenter {
 margin: auto;
 text-align: center;
}

.figleft {
 float: left;
 clear: left;
 margin: 0 4px 0 0;
 padding: 0;
 text-align: center;
}

.figright {
 float: right;
 clear: right;
 margin: 0 0 0 4px;
 padding: 0;
 text-align: center;
}

.transnote {
 background-color: #E6E6FA;
 color: black;
 padding: 0.5em;
 font-family: sans-serif, serif;
 font-size: 0.9em;
}

.transnote p {
 text-align: center;
 text-indent: 1.5em;
}

ul.TOC {
 list-style-type: none;
 padding-left: 10%;
 text-indent: -5%;
 width: 70%;
 text-align: justify;
}

ul.TOC li {
 margin-top: 0.75em;
}

.TOC .roman {
 margin-right: 1em;
 float: left;
 text-align: right;
 margin-left: -4em;
 min-width: 3em;
}

li.li2 {
 margin-bottom: 1em;
 font-size: 90%;
 padding-left: 3em;
 text-indent: 0;
}

span.ralign {
 position: absolute;
 text-align: right;
 right: 15%;
 top: auto;
}
/*]]>*/
</style>
</head>
<body>
<h3>Megjegyzések:</h3>
<p>A tartalomjegyzék a <a href="#Page_321">321</a>. oldalon
található.</p>
</div>
<hr class="chap" />
<div class="chapter"></div>
<div class="figcenter"><img src="images/cover.jpg" alt="" title=
"" /></div>
<hr class="chap" />
<p class="center"><span class="smcap">Eötvös Károly
Munkái</span></p>
<p class="center"><span class="smcap">xii. kötet</span></p>
<p class="center"><span class="caption-large">A NAGY
PER,<br /></span> <span class="caption-small">MELY EZER ÉVE FOLYIK
S MÉG SINCS VÉGE</span></p>
<p class="center"><span class="caption-large">III</span></p>
<hr class="chap" />
<p class="center"><span class="caption-150"><span class=
"smcap">Eötvös Károly Munkái</span></span></p>
<p class="center"><span class="caption-large">XII.</span></p>
<p class="center"><span class="caption-largest">A NAGY
PER,<br /></span> <span class="caption-large">MELY EZER ÉVE FOLYIK
S MÉG SINCS VÉGE</span></p>
<p>&nbsp;</p>
<p class="center"><span class="caption-large">HARMADIK
KÖTET</span></p>
<p>&nbsp;</p>
<p>&nbsp;</p>
<p class="center"><span class="caption">BUDAPEST
MDCCCCIV<br /></span> <span class="caption-small">VIII., ÜLLŐI-ÚT
18. SZÁM.</span></p>
<p class="center"><span class="caption">RÉVAI
TESTVÉREK<br /></span> <span class="caption-small">IRODALMI INTÉZET
R.-T.</span></p>
<hr class="chap" />
<p class="center"><span class="caption-150"><span class=
"smcap">Eötvös Károly</span></span></p>
<h1>A NAGY PER,<br />
<span class="smaller">MELY EZER ÉVE FOLYIK S MÉG SINCS
VÉGE</span></h1>
<p>&nbsp;</p>
<p class="center"><span class="caption-large">HARMADIK
KÖTET</span></p>
<p>&nbsp;</p>
<p>&nbsp;</p>
<p class="center"><span class="caption">BUDAPEST
MDCCCCIV<br /></span> <span class="caption-small">VIII., ÜLLŐI-ÚT
18. SZÁM.</span></p>
<p class="center"><span class="caption">RÉVAI
TESTVÉREK<br /></span> <span class="caption-small">IRODALMI INTÉZET
R.-T.</span></p>
<hr class="chap" />
<p>&nbsp;</p>
<p class="center"><span class="caption-small">AZ ÖSSZES JOGOK
FENTARTÁSÁVAL.</span></p>
<p>&nbsp;</p>
<p class="center"><span class="caption-small">Révai és Salamon
könyvnyomdája Budapest, VIII. ker., Üllői-út 18. szám.</span></p>
<hr class="chap" />
<div class="chapter"></div>
<p><span class="pagenum"><a name="Page_1" id=
"Page_1">-1-</a></span></p>
<h2>A FÖLD ALÓL.</h2>
<h3>I.</h3>
<p class="summary">(Az első biztos jelenségek. – Sarf Móriczot nem
tudom kiszabaditani. – A csonkafűzesi szakértők munkájában nem
biztam. – E munka ellenkezik a tárgyi tünetekkel. – A tünetek és a
tömeg. – Mit tehetek ellene? – A vérvád különös természete. –
Trajtler Soma orvostudor.)</p>
<p>Az 1882-ik év szeptember havának elején még köd és éjszaka födte
el szemeim elől a vérvád részleteit. Még semmit se tudtam
bizonyosan. A vizsgálat rejtelmeit a hivatali titok példátlan
szigora őrizte. Ezekből csak annyi látott napvilágot, a mennyi a
vádlottak bünösségét bizonyitotta. A társadalom napról-napra
mélyebben győződött meg e bünösségről. Az áltetem usztatásában
éppen senki sem kételkedett már.</p>
<p>Csak imitt-amott fénylett előttem egy-egy kis sugár.</p>
<p>Kozma királyi főügyész ott járt Nyiregyházán s a kis Sarf
Móriczot kikergette a fogházból. Nem engedte tovább is ott őrizni
és tartani. Ám az alispán megyei huszárjai ott várták a
gyerek-tanut a fogház ajtajában. <span class="pagenum"><a name=
"Page_2" id="Page_2">-2-</a></span> S elcsipték rögtön, mint a
fecske a bogarat. S vitték a vármegye házába, Henter Antal várnagy
kezébe. Itt még jobban elzárták a fiut a világtól. Istenért se
lehetett vele értekezni.</p>
<p>Hogy ily féltékenyen őrizték: nagy jelentőségü tünet volt ez én
előttem.</p>
<p>Ha volna több tanu, ha volna több erősség a vérvádra: akkor nem
őriznék úgy a gyereket. Ezzel tisztában voltam. Ok nélkül
törvénytelen erőszakot nem csinál a hatóság. A tanu elzárása
törvénytelen erőszak. Erre más ok nem lehetett, csak az, hogy a
vérvádlók féltették e tanujokat. Más bizonyságuk nem volt.</p>
<p>Ez volt a sötétségben az egyik sugár.</p>
<p>A másik a tutajosok máramaros-szigeti panasza, hogy őket
Tisza-Lökön megkinozták. Ennek is erős oka lehetett. Az
agyongyötrés-szülte vallomásban nem lehet teljes igazság. Tehát az
áltetem usztatását, a holttestcsempészet történetét se lehet
aranyigazságnak tekinteni.</p>
<p>A társadalom aggódó része s különösen az egész zsidóság
türelmetlen volt már, vajjon mikor mozdul meg a védelem? Azt
mondták: ime hires ügyvéd, jeles szónok, törvényhozó férfiu,
tekintélyes ember a védő, társai is jeles emberek, azok közt is két
országgyülési képviselő van: Horánszky és Funták, s még se tudnak
semmit mozditani. Sokan mulasztásnak vélték a védelem
mozdulatlanságát.</p>
<p>Kettőt akartam elérni minél előbb.</p>
<p>Először is Sarf Móriczot kiszabaditani a vármegye és a titkos
tanács kezéből. <span class="pagenum"><a name="Page_3" id=
"Page_3">-3-</a></span></p>
<p>Előterjesztést intéztem a belügyi kormányhoz: adja ki a zsidó
fiut. A vármegye nem arra való, hogy tanukat fogdosson s azokat
kalitkában tartsa. A fogoly tanu ugy se valóságos tanu. Ha tanusága
igaz lenne is, akkor is értéktelenné tenné a törvénysértő erőszak.
Mindezt kifejtettem. De nem akartam, hogy azt higyje a társadalom,
hogy én a zsidók kezére akarom a gyereket átjátszani. Azt
javasoltam, helyezzék el a végtárgyalásig valamelyik budapesti
előkelő keresztyén intézetben. A hol nem elfogult emberek veszik
körül. A vármegye és a hajduk kezében nem hagyhatom.</p>
<p>A belügyi kormány elutasitotta előterjesztésemet. Komoly
jelenség volt ez arra nézve, hogy a védelem a kormánytól és a
hatóságoktól különös segitséget nem nyerhet.</p>
<p>Azután irásban is, személyesen is sürgettem a törvényszéket és a
vizsgálóbirót, hogy valahára rendelje már el a rendes vizsgálatot.
Ha ezt elrendelik: hozzájutok legalább a csonka-fűzesi holttest
orvosi vizsgálatához. Belenézhetek a szakértők munkájába.
Megismerhetem munkájukat s fölfedezhetem tévedéseiket. Minden
esetre közelebb juthatok ahhoz a titokhoz, vajjon hát csakugyan
idegen holttest volt-e a csonka-fűzesi, vagy valóban az eltünt
leányka teteme?</p>
<p>E törekvésemben czélt értem.</p>
<p>Még szeptember végén átadta a vizsgálóbiró az ugynevezett
Rendőri Szemle jegyzőkönyvet, melyet a szolgabiróság junius 18-ika
és 19-ike közti éjszakán készitett. Átadta a junius 19-iki
Fölismerési Jegyzőkönyvet s <span class="pagenum"><a name="Page_4"
id="Page_4">-4-</a></span> annak junius 20-iki folytatását s végre
átadta az orvosi bonczjegyzőkönyvet s az orvosi véleményt.</p>
<p>Végre tehát volt valami a kezemben, melynek segitségével, ha
igazán meg tudom érteni, sok nagy titokra világot derithetek.</p>
<p>Csakhamar meggyőződtem arról, hogy a szakértők összes munkája
hibás, véleményük pedig alaptalan. Munkájuk nem is volt egyébre
való, csak arra, hogy megnehezitse, sőt végkép meggátolja az egész
ügy tiszta kibonyolitását.</p>
<p>Nem vagyok az orvosi tudományokban alaposan jártas, szinte
könnyelmüségnek látszik állitásom. Elhirtelenkedve nem szabad
itélni a jogtudónak.</p>
<p>De én nem is ugy itéltem.</p>
<p>Már akkor eljutott hozzám Zurányi Kálmán bizalmas értesitése, s
már akkor ismertem Szakolczai Julcsa tanuságát. Igaz, hogy e két
tanu csak ugy tévedhetett, mint a négy szakértő, csak hogy az én
elmémre a szakértők tudományával szemben nem csupán a két tanu
beszéde gyakorolt befolyást.</p>
<p>Hanem gyakorolt az élet igazságainak ama megbonthatatlan
rendszere, melylyel az orvosok tudománya csakugyan nem tudott
összevágni.</p>
<p>Ha e tudomány igaz: akkor a csonka-fűzesi holttest nem Solymosi
Eszteré. De hát hova lett akkor Solymosi Eszter?</p>
<p>Ha az orvosok beszéde igaz: akkor a csonka-fűzesi holttest
idegen nő teteme. De hát ki volt az idegen nő? Honnan került elő az
ő teteme? <span class="pagenum"><a name="Page_5" id=
"Page_5">-5-</a></span></p>
<p>Tisza-Eszláron, folyam partján tünt el Solymosi Eszter bizonyos
napon és jól ismert ruhában. Hetvenkilencz nap mulva ugyanazon
folyam alsó folyásán fölszinre jut egy holttest. Női holttest, az
eltünt leányka ruhájában, az ő testének különös jegyével s
rothadási állapota is a hetvenkilencz napnak megfelelő.</p>
<p>Hiszen ez már csak bizonyos.</p>
<p>Dehogy bizonyos: igy szólnak az orvosok. A holttest idősebb nőé,
nem is olyan régóta halt meg s nem is volt a vizben oly sokáig.</p>
<p>Az egyszerü józanész tehát szemközt áll a komoly orvosi
tudománynyal. Vagy az orvosoknak nincs igazuk, vagy a józan elme
rosszul látja a tüneteket.</p>
<p>A vád az, hogy a zsidók meggyilkolták Solymosi Esztert.</p>
<p>Nem lehetetlen.</p>
<p>De ha meggyilkolták: miért őrizték ruháját? Ha holttestét örökre
el tudták sikkasztani: miért nem sikkasztották el ruháját is?
Hiszen az a ruha minden nap árulójuk lehetett. Arra pedig csakugyan
nem számithattak április 1-én, hogy abba a ruhába majd junius 16-án
egy áltetemet fognak öltöztetni.</p>
<p>A zsidók minden módon tagadják a gyilkosságot. Nincs is ellenük
semmi terhelő bizonyság. Sőt föltétlenül bizonyos, hogy ugy, a
miként a vád szól, április 1-én déli 11 és 12 óra közben meg nem
gyilkolhatták, hiszen akkor már minden eszlári zsidó szanaszét volt
s nem az imaházban volt.</p>
<p>De hát akkor miként veszett el Solymosi Eszter? <span class=
"pagenum"><a name="Page_6" id="Page_6">-6-</a></span></p>
<p>Száz kérdés, egyik a másikon keresztül-kasul száguldozva.</p>
<p>Ha az orvosoknak van igazuk: akkor a legfontosabb kérdések nagy
részére sohase találunk feleletet. De ha Szakolczai Julcsának van
igaza, akkor a csonka-fűzesi holttest a szegény eltünt leánykáé, s
akkor minden kérdés nyomban tisztázódik.</p>
<p>Valamely bűnügyben száz tünet áll előttünk.</p>
<p>Kilenczvenkilencz tünet egy dolgot bizonyit, egyetlen tünet
azonban mást bizonyit.</p>
<p>Vajjon mit csinál ilyenkor a jogtudó elme? De mit csinál a józan
elme?</p>
<p>Megvizsgálja azt az egyetlenegy tünetet, hogy az valódi-e?
Vajjon nem látszat-e? Nem tartalmaz-e egyéb jelentőséget is? Tárgyi
tünet-e, vagy nem az? Megvizsgálásában nem tévedhetett-e a vizsgáló
elme?</p>
<p>Ha az az egyetlenegy tünet való: akkor a vele szemben álló
kilenczvenkilencz tünet mind valótlan. Az az igazság, a mit az
egyetlenegy igaz tünet bizonyit.</p>
<p>A nagy tömeg nem így itél. A nagy tömeg hitét a látszat alapitja
meg. A kilenczvenkilencz egybevágó tünet dönt ő előtte. A századik
tünet hiába dönti halomra a kilenczvenkilenczet. Ha a századik
tünet igazságát föltétlen biztossággal látja is: abban csak csodát
lát, vagy ügyvédi mesterkedést, vagy valamely titkos hatalom
részéről való beavatkozást.</p>
<p>A tömegnek csak ösztöne helyes igen gyakran, de itélete sohase
mély. Szövevényes dolgokban nem is lehet mély. Ily dolgokban
tisztán látni csak erős elme <span class="pagenum"><a name="Page_7"
id="Page_7">-7-</a></span> képes s ez is csak akkor, ha erős akarat
támogatja. Ezenkivül a tömeg azt szereti hinni, a mit óhajt. Ha
pedig felindulásban van: csupán azt akarja hinni, a mi miatt
feltámadt a szenvedélye. A tömeggel éppen nem lehet elhitetni, hogy
ő tévedhetne.</p>
<p>Izgatott időkben a biróság tagjai is a tömeghez tartoznak. Az
erős elme és erős akarat ezek közt is ritka, csaknem kivételes.</p>
<p>Nehéz feladat állott hát előttem.</p>
<p>Rendithetlen voltam abban a meggyőződésben, hogy az eltünt
lánykát a zsidók a vérvád szerint el nem emésztették. Hiszen
föltétlen bizalommal voltak hozzám az eszláriak. Ezek a szegény
zsidók Isten csodálatos követének tartottak engem. Lelkük minden
titkát föltárták előttem. Öregek és ifjak, férfiak és nők közt nem
volt különbség erre nézve. Ha halálos bűnt követtek volna is el:
nekem bizalmasan megvallották volna. Akármelyikhez intéztem
kérdést, habozás nélkül nyilatkozott ugy, a hogy jó lélekkel
nyilatkozhatott. S a vérvádnak semmi nyomát nem találtam.</p>
<p>A csonka-fűzesi holttest nem lehetett más, mint az eltünt lányka
teteme.</p>
<p>A száz jelenség közül kiválasztottam s csomóba gyüjtöttem
azokat, melyeket valóknak tartottam. A tárgyi igazság csak az
lehetett, a miben ezek a jelenségek megegyeznek. A valódi
jelenségek pedig csak abban a tárgyi igazságban egyeztek meg, hogy
a csonka-fűzesi holttest Solymosi Eszter.</p>
<p>De miként tudom én ezt bebizonyitani? <span class=
"pagenum"><a name="Page_8" id="Page_8">-8-</a></span></p>
<p>Legyőzhetlen akadályként áll előttem az orvosok lelete és
szakértő véleménye. Miként tudom én megczáfolni a négy orvost?
Hiszen ők látták a holttestet, én pedig nem láttam. Ők látták azt,
hogy a holttest husz éves elvirágzott nőé, a ki legföljebb tiz nap
óta halott s legföljebb három-négy nap óta van a vizben. Én pedig
nem láttam, hogy a holttest tizennégy éves szűz lánykáé s hogy
hetvenkilencz nap óta halott s holta óta rejtőzött a Tisza
árjában.</p>
<p>Nem az én hibám, hogy ezt nem láthattam. A biróság sulyos
tévedése, hogy a holttestet a védelem és a vádlottak elől
érthetetlen szigorral elzárta. De a közönség nem törődött azzal,
hogy a biróság megsértette a törvényt s a jogos védelem legnagyobb
érdekeit. A tény megmásithatlan volt, az elmult időt többé
visszahozni nem lehetett, a holttetem ott volt a föld alatt s
meggátolhatlanul haladt az enyészet utján előre s isteni erő se
lett volna képes arra, oly alakban látni meg azt még egyszer, a
mily alakban a hullámokból fölbukkant.</p>
<p>S nekem mégis be kellett mindent bizonyitanom. Nem azért, mert a
törvény ugy parancsolta; nem is azért, mert a nemesebb jogérzetből
ugy következett. Hanem azért, mert az eset különös volt. Azért,
mert vérvád volt az eset.</p>
<p>Ha mikor a vádlott ártatlan, minden közönséges bűnügyben elég a
védelemre a vádlott egyszerü, komoly tagadása. A ki vádol: annak
kell bizonyitani. Oly régi elv ez, a milyen régi a rendezett jogi
állapot. <span class="pagenum"><a name="Page_9" id=
"Page_9">-9-</a></span> Minden ügyben tiszteli és követi ez elvet
minden biróság s ezt tartja természetesnek és józannak minden
tudomány.</p>
<p>De a vérvád kivétel.</p>
<p>Ez örökös. Sokszor csak titkon lappang. Néha sok évtizeden át
lappang, mintha kihalt volna örökre. De a lelkek nem változnak s
azok hajlama a babonára, a képzelgésre, a felekezeti gyülölködésre
mindig megmarad. S a mint valamely alkalmas fordulat áll be a
gondolkozás és az indulatok mozgalmaiban: nyomban teljes üdeséggel
s ezeréves multjának teljes fegyverzetével pattan elő a vérvád
teljes alakja. Nem öregedett, nem változott, életkorának magassága
se őszülést, se roskadást nem idézett elő nála. A műveltség nem
szeliditett rajta. Ádáz, mint a középkorban. Ordit, mint fenevad, s
kész minden rombolásra. A mint a bolygó zsidó mindig öreg és
fáradt, a hol megjelenik: ugy a vérvád mindig fiatal és
fáradhatatlan, ha valamely esetleges alkalom kiszólitja
odujából.</p>
<p>Ellenében a jogos önvédelemre nem elég a vádlottnak komoly és
méltóságos tagadása.</p>
<p>Zsidó ünnepen eltünik egy keresztyén lányka, vagy vérbefagyva
találnak egy keresztyén gyermeket. Ha a tömeg lelke alkalmas rá s
ha akad hidegvérü izgató: ott terem a vérvád azonnal. S nyomban meg
vannak a vádlottak is. Minden zsidó egyaránt vádlott. De művelt
korunknak az igazságszolgáltatásban szigoru alakiságai vannak.
Ezekhez a biráknak legalább külsőleg ragaszkodniok kell. Tehát
százezer zsidó ellen még se lehet egy ügyben vezetni vizsgálatot.
Kiválasztják <span class="pagenum"><a name="Page_10" id=
"Page_10">-10-</a></span> tehát azokat, a kik az eset szinteréhez
legközelebb vannak. Ők azonban kivétel nélkül mind gyanusak. Öregek
vagy fiatalok, jók vagy rosszak: nem tesz különbséget.</p>
<p>S e vádlottaknak maguknak kell bebizonyitani a vádbeli tény
lehetetlenségét. Ha erre nem képesek, ha akár vagyontalanságuk,
akár fogságban sinylődésük meggátolja őket az eset valódi
igazságának földeritésében: akkor minden esetre bűnösök.</p>
<p>Ez a vérvád különös természete.</p>
<p>Nekem a négy szakértő orvos állitásait meg kellett döntenem.
Egyszerü védőügyvéd voltam, jogilag semmi sem kötelezett rá. De
hajszolt rá a hivatás fensége, a vérvád természete s az egyéni
önérzet küzdő heve.</p>
<p>Ám a sikeres harczban s a győzelem kivivásában csak az orvosi
tudomány lehetett alkalmas fegyverem.</p>
<p>Csakhogy ebben én nem voltam jártas. Sohase miveltem az orvosi
tudományt. Jogtudó voltam és köztisztviselő, törvényhozó és
hirlapiró: mindez nem az orvosi tudomány.</p>
<p>De azt is tudtam, hogy a négy csonka-fűzesi szakértő tudása se
az orvosi tudomány. És semmi esetre se az orvosi tudomány
gyakorlati teljessége. És azt is tudtam, hogy a tanszéki és
irodalmi tudás teljes gazdagsága se elég ahhoz, hogy valamely igen
nehéz és szövevényes kérdést teljes biztonsággal megoldhasson. Éles
szem, erős itélet, hosszu gyakorlat, nagy elfogulatlanság s a
természet határtalan számu tüneteinek gondos figyelése szükséges
ahhoz, hogy nagyon ritkán <span class="pagenum"><a name="Page_11"
id="Page_11">-11-</a></span> előforduló egyes eset titkos
részleteit lehető tisztán megláthassuk.</p>
<p>A négy orvos közül egyikkel, Trajtler Soma orvostudorral,
alkalmam volt érintkezni. Az 1882. év nyarán és őszén négy izben
találkoztam vele. Fiatal, jókedélyü, kellemes társalgásu férfiu
volt. Volt eset, a mikor órákon át társalogtam vele. Nem a
csonka-fűzesi holttestről. Szándékosan nem akartam erről
beszélgetni; semmi irányban se lett volna ennek haszna. Ha
érintettük is ezt, más tárgyra törekedtem átvinni a beszélgetést.
Oly tárgyra, melyről szivesen beszélgetett, melynek részleteiben
otthonos volt. Jelentékeny észbeli erőt találtam nála, a közepesnél
jóval nagyobbat. De megfigyelő képességét nem találtam komolynak.
Ugy vettem észre, hogy az életnek körülötte mozgó tüneteit is csak
futólag tekinti meg, a tőle messze levő tünetek mivolta iránt pedig
nem nagyon érdeklődik s a tudomány nehezebb kérdésein egyáltalán
nem töri fejét.</p>
<p>Ez természetes. A vidéki társadalmak tagjai közt ritkán akad
nemes nagyravágyás, mely az élet feladataiban messze és magasra
törekednék kiemelkedni. Becsültetés, helyi tekintély, tisztes
állás, kényelmes megélhetés: a vidék legtöbb férfia ezt véli az
élet feladatának. Ezen kívül tisztán láttam, hogy ez az orvostudor
a vérvádüldöző helyi áramlatnak nemcsak nem szegül ellene, hanem
még inkább segitségére törekszik. Tehát a nagy perben elfogult
is.</p>
<p>Bizonyára alig sejtette, hogy én tudásának mértékét s
gondolkodásának erejét kémlelem. Arra a meggyőződésre <span class=
"pagenum"><a name="Page_12" id="Page_12">-12-</a></span> jutottam,
hogy ő a holttest vizsgálatánál könnyen tévedhetett s minthogy
véleménye nagyon fontos tárgyi tünetekkel ellentétben állt, tehát
valósággal tévedett is.</p>
<p>Pedig ő volt a vizsgálat vezetője. Ha tehát ő tévedett:
társainak is tévedniök kellett. Másként nem adhattak volna egyező
véleményt.</p>
<p>Tévedésüket csak ugy bizonyithatom be, ha a holttestet magam is
megnézem s más szakértő férfiakkal is megvizsgáltatom. De ez
lehetetlen, ha a törvényszék a holttest kiásását el nem
rendeli.</p>
<p>Ám ahhoz, hogy a törvényszék ezt elrendelje, hatalmas orvostani
és élettani okokat kell eléje terjesztenem. Ily okok nélkül
egyszerüen megtagadja kérésemet, hiszen a holttest kiásása nélkül
is teljes alakilag a vizsgálat.</p>
<p>De hol vegyem én az uj, a meglepő, az elvitázhatlan fontosságu
orvostani és élettani okokat? Egyéb nem áll előttem, csak a
csonka-fűzesi lelet és orvosi vélemény; miként lehet ezt önmagából
megdönteni?</p>
<p>Tisztán állott előttem, hogy ez a lelet és ez a vélemény nem
igaz; hogy ez csak elleplezi az igazságot. Nekem pedig azt az
igazságot kellett föltalálnom, a mi e lelet és e vélemény mögött
van. <span class="pagenum"><a name="Page_13" id=
"Page_13">-13-</a></span></p>
<h3>II.</h3>
<p class="summary">(Miként dolgozik az agy? – Törvényszéki
orvostani gyakorlatom története. – Kovács József orvos, egyetemi
tanár. – Babes Viktor tudós. – Előterjesztésem a holttest kiásása
iránt. – A falusi sírok. – A sírbontás gyanuja. – Előterjesztésem
hatása.)</p>
<p>Be kellett hatolnom a törvényszéki gyakorlati orvostan sok
titkába, mely eddig még ismeretlen volt előttem. S e czélból
mindenekelőtt az orvostani fogalmak kezelésére kellett saját
agyamat begyakorolni.</p>
<p>Tudós férfiak nem akadnak fönn e szavaimon.</p>
<p>Az agy a maga dolgát csak ugy végzi, mint a testnek többi része.
A hogy a földmüves karja és dereka kaszál, kapál; – a hogy a lovas
ember egész teste az egyensulyt tartja; a hogy az uszó és
kengyelfutó kézzel-lábbal és tüdővel dolgozik; épp ugy dolgozik az
agy, mikor gondolkodik, észlel, itél s eszméket szül.</p>
<p>Csak az eszköz, a szerszám, a munka minémüsége más az agynál,
mint a kezeknél és lábaknál. De a hogy állandó és teljes gyakorlat
kell ahhoz, hogy a kaszás gyorsan és jól kaszáljon, a lovas a
nyeregben biztosan üljön s a kengyelfutó gyorsan és sokáig
szaladjon: épp ugy állandó és teljes gyakorlat kell az agynak is,
hogy a gondolkodás és alkotás sokféle utjainak egyikén sikerrel
mozoghasson.</p>
<p>S a gyakorlatnak nemcsak állandónak és teljesnek, hanem
szakszerünek is kell lenni. A szabó is, az órás is a szemeivel s
ujjaival dolgozik. De a szabónak a varrásban, az órásnak az
órakészitésben kell gyakorlottnak lenni. Akármily éles is a szeme s
mozgékony is <span class="pagenum"><a name="Page_14" id=
"Page_14">-14-</a></span> az ujja mindegyiknek: a szabó nem tud
órát csinálni s az órás nem tud nadrágot varrni, mert agyát nem
arra gyakorolta be.</p>
<p>Nekem a csonka-fűzesi holttest kérdése körül a törvényszéki
orvostan s az élettan sok titkába be kellett hatolnom. Ha erre nem
vagyok képes: akkor a négy orvos munkáját meg nem birálhatom, a
törvényszéket a holttest kiásására rá nem birhatom, a holttestet
magam meg nem szemlélhetem s a nagytudásu ujabb szakértők munkáját
nem ellenőrizhetem. Pedig talán még irányzó befolyást is kell e
munkára gyakorolnom.</p>
<p>Az orvostan s az élettan tudománya rengeteg. Az egészet bejárnom
lehetetlen. Időm és módom sincs hozzá. De magában a nagy perben nem
is szükséges. A csonka-fűzesi holttestnél csak egy-két nagy kérdést
kell tisztába hozni. Meddig lehetett a vizben? Mekkora életkorra
utalnak a csontok s a korbeli fejlettség egyéb jelenségei? Hol,
miben s miért tévedtek az első szakértők?</p>
<p>De az e körüli fogalmak könnyü, gyors és biztos kezelésére is be
kellett agyamat gyakorolni.</p>
<p>A tárgy nem volt előttem teljesen idegen.</p>
<p>Fiatal koromban tiszti közvádló voltam vármegyémben. Élemedett,
jeles tehetségü és tudásu s nagy gyakorlatu törvényszéki orvos volt
mellettem. Minden leletét és véleményét birálat nélkül s
föltétlenül elfogadtam. Ezt cselekedte a törvényszék is, a felső
biróságok is. Abban a csalódásban éltem, hogy az egyes esetekben
alkalmazott orvostanhoz és élettanhoz a jogtudónak <span class=
"pagenum"><a name="Page_15" id="Page_15">-15-</a></span> nincs
hozzászólója, mert nincs hozzá se elméleti, se gyakorlati
képessége. Semmi körülmény se juttatta eszembe, hogy ez a
felfogásom csalódás s ebből ki kell keverednem.</p>
<p>Ez a jeles orvos nemsokára meghalt. Jött utána másik. Kezdetben
az ő leletei s véleménye előtt is föltétlenül meghajoltam. De
csalódásom ez uj törvényszéki orvosnál nem sokáig tartott.</p>
<p>Egyik leletét és véleményét ugyanis nem tudtam az eset egyéb
körülményeivel összhangzásba hozni. Vagy az egyéb tárgyi tünetek s
jogi sulylyal biró bizonyitékok voltak hamisak, vagy pedig az orvos
leletei s véleményének indokai tértek el az igazságtól.</p>
<p>Gondolkodóba estem. Valahol hiba van. De hát hol a hiba?</p>
<p>A birói itéletnek igazságosnak kell lenni. Arról, hogy igazságos
legyen, még beszélni se lehet mindaddig, mig a vétek esetét az éles
és józan elme teljes megnyugtatásáig nem ismerjük. Addig pedig
semmikép nem ismerjük, mig egyrészről a szakértő orvos lelete és
véleménye s másrészről az egyéb tárgyi tünetek és bizonyitékok közt
oly ellentét van, melyet ki nem lehet egyeztetni. Ha csakugyan ki
nem lehet: akkor vagy az orvos munkáját kell egyszerüen félredobni,
vagy az egyéb tárgyi tünetek és bizonyitékok valódiságát
megtagadni.</p>
<p>Az orvos munkáját félredobni?</p>
<p>Ez nem könnyü dolog. A büntető per kényszerü alakiságával össze
nem fér. Ha menti a bűnöst az <span class="pagenum"><a name=
"Page_16" id="Page_16">-16-</a></span> orvos munkája: akkor a
bűnöst el nem lehet itélni, akármilyen sérelmes és utálatos volt
cselekedete, vagy mulasztása. Ha terheli a bűnöst, noha az egyéb
tárgyi tünetek és bizonyitékok mentik: természetesen akkor se lehet
elitélni. Mert hiszen büntető itélet hozása nem a szakértő orvos
dolga, hanem a tőle független biróságé.</p>
<p>Nem szabály szerint, de tényleg ugy volt, hogy hivatalosan
kimondott véleményem vagy vádjavaslatom döntő sulyu volt az
itéletmondásnál rendesen.</p>
<p>Mélyen éreztem a felelősséget. Miként adjak én véleményt, miként
tegyek én vádjavaslatot, ha az eset büntetőjogi felismerésében
magam se vagyok biztos?</p>
<p>Ujra kezdtem a vizsgálatot. Magam mentem ki a hely szinére,
magam vezettem a vizsgálat minden munkáját. Elvégre meg kellett
győződnöm, hogy az egyéb tárgyi tünetek és bizonyitékok a
valódiak.</p>
<p>Nem volt más kilábolás, félre kellett dobnom az orvosi
munkát.</p>
<p>De ez se ment hamarosan. Magamhoz kértem a tiszti főorvost s
közöltem vele a vizsgálat eredményét s nyomatékosan kifejtettem
előtte, hogy lényeges dolgokban kétségtelenül tévedt.</p>
<p>Nem fogadta el, sőt bizonykodott velem szemben s az orvosi
tudomány tantételeivel s műszavaival árasztott el.</p>
<p>Hogy az esetet miként fogjam fel: erre nézve nem hatott rám
érvelése. De arra igen is rájöttem, hogy vagy az orvosi tudomány
hézagos, vagy az ő tudása csonka, vagy elméjének ereje, ugynevezett
tehetsége <span class="pagenum"><a name="Page_17" id=
"Page_17">-17-</a></span> nem elég nagy arra, hogy az orvosi
tudományt egyes esetek megfigyelésében tökéletesen képes legyen
alkalmazni.</p>
<p>És rájöttem arra, hogy nagyon sok orvostani tünet megfigyelésére
s felismerésére az orvosi tudományban járatlan elme is képes
annyira, mint bármily orvos, ha az az elme egyébként mivelt, jól
képződött, a természet jelenségeinek megfigyelésében gondos és
szivós s ekként itélő ereje egészségesen fejlődött.</p>
<p>Az angol birói gyakorlatban alapelvvé vált ez a nézet.</p>
<p>Ez időtől kezdve minden fontosabb esetben különös gonddal
vigyáztam arra: miként készülnek az orvosi leletek és főorvosi
vélemények. S minden büntetőjogi esetben, akár nagyobb, akár kisebb
fontosságu volt, pontosan összemértem az orvosi munkálat adatait a
vizsgálat folyamán megszerzett egyéb tárgyi adatokkal, tünetekkel
és bizonyitékokkal.</p>
<p>Ime, ez volt oka, miért nem volt idegen agyam előtt a
törvényszéki gyakorlati orvostan fogalmainak nagy tömege. Csakhogy
husz év óta már törvényhozó voltam s politikai napi iró. Agyam
tehát husz év óta más tárgyu, más irányu, más természetü munkára
volt begyakorolva. Czélszerü volt tehát a nagy per keretébe szorult
orvostani gyakorlati fogalmakra ujolag begyakorolnom.</p>
<p>Könyvek utján erre nem lett volna időm. A társalgás utját
választottam. S rövid idő alatt meglehetős sikerre jutottam.</p>
<p>Volt a budapesti egyetemen egy nagyhirü tanár: Kovács József. A
gyakorlati sebészetnek volt nyilvános <span class=
"pagenum"><a name="Page_18" id="Page_18">-18-</a></span> rendes
tanára. Egyes sebészeti műveletekben csodálatos gyorsasággal,
biztonsággal és sikerrel dolgozott. Éles figyeléséről, a bajnak
biztos felismeréséről, bátorságáról s megfelelő testi erejéről
ismerték nemcsak itthon, hanem Magyarország határain kívül is.
Némely sebészeti szerszámot nagy gyakorlati haszonnal alakitott át.
Voltak hozzáértő szakemberek, a kik abban az erős meggyőződésben
éltek, hogy néhány sebészeti beavatkozást biztosabban tudott
végezni, mint a világhirü Nelaton vagy Billroth.</p>
<p>Ezt megitélni nem tudom, de lehetetlennek nem tartom.</p>
<p>Mert nagy elme volt. Külsőleg is nagy fej, nagy agy, nagy
termet, eszes arcz. Egész életemben sohase találkoztam senkivel, a
kiben az agynak erősebb, gyorsabb, hatalmasabb s üdébb működését
vettem volna észre, mint benne. Pedig volt alkalmam néhány óriási
elméjü férfiuval nagyon közelről megismerkedni. Köztük világhírü
férfiakkal.</p>
<p>Nem irt. Irodalmi művei kis számuak és kis terjedelmüek s a
tudomány történetében alig lehet őket észrevenni.</p>
<p>Rendes jelenség, hogy a gyakorlati feladatok történelmi nagy
férfiai nem igen szeretnek irni. Jeles iró kevés van köztük. Ennek
talán természetes oka van. Nagy állami kérdés megoldása, döntő
csata megnyerése, valamely csodálatos zeneműnek tökéletes előadása,
halálos természetü és bonyolult helyi betegségnek sebészeti uton
való gyors és biztos eltávolitása olyan gyakorlati <span class=
"pagenum"><a name="Page_19" id="Page_19">-19-</a></span> dolgok,
melyeket utólag ugyan le lehet irni, de a melyek fölött elmélkedni,
bölcselő munkát irni, a tanszék tudományos szabályai szerint
okoskodni hiábavaló dolog. Gyakorlati nagy elme hiábavalóságra nem
érez kedvet magában.</p>
<p>Kovács Józseffel régebben ismerős voltam már. Gyakran
találkoztunk és egymással sokat évődtünk. Rokonszenv fejlődött ki
köztünk egymás iránt. Meglehetősen kedvelt engem s én is őt.
Elméjének működését oly mezőkre tereltem gyakran, a melyeken nem
volt otthonos. S az az elme ott is bámulatos volt. Ennek észlelése
nagy gyönyörüséget okozott nekem. Ha egy szines pillangó
röpdösésében, egy macskakölyök játékában, egy ügyes tánczosnő
mozdulataiban is találunk élvezetet: minő fenséges lehet az a
gyönyör, mely egy óriási elme játszi működésében ragad el
bennünket.</p>
<p>Tudtam róla, hogy abban az eszelős korban ő is zsidógyülölő s
azt is tudtam, hogy ő a kórboncztanban s a törvényszéki orvostanban
gyakorlatilag nem képzett annyira, mint néhány más szakember. De
általános orvostani tudása mégis nagy s elméje mindenkiénél erősebb
s azért őt szemeltem ki arra a czélra, hogy vele tanácskozzam.</p>
<p>Czélom csak az volt egyelőre, hogy saját elmémet gyakoroljam be
a csonka-fűzesi holttest körül fölmerülhető orvostani fogalmakra s
azok könnyü kezelésére s ezt senkivel se érhettem el jobban, mint ő
véle. Ezért választottam.</p>
<p>S azért, mert tudtam, hogy benne nincs afféle tudományos
<span class="pagenum"><a name="Page_20" id=
"Page_20">-20-</a></span> elfogultság, melytől a tanszék férfiai
ritkán mentesek. Tudtam, hogy elméjét a megszokott eszmék nem
képesek lekötözni s tudtam, hogy vele mindenről tökéletes
nyiltsággal értekezhetek. S végül számitottam arra, hogy a zsidók
iránti ellenszenve az ellenkező irányu tulzástól, ha netalán
beleesném, engem visszatart. Nem szerettem volna elfogult lenni
munkámban.</p>
<p>Mikor a vizsgálóbiró a csonka-fűzesi szakértők munkálatait nekem
kiadta: Kovács József éppen Debreczenben elnökölt az orvosok és
természet-vizsgálók országos gyülésén. Táviratot küldtem hozzá,
hogy igen fontos ügyben tanácskozni óhajtok vele és kérdem: mikor
jön haza? A vérvádat nem emlitettem.</p>
<p>Ő azonban rögtön rájött, mi lehet az, a miben én vele akarok
tanácskozni. A vagyonszerzés jogosult vágya benne is megvolt, mint
minden gyakorlati gondolkozásu emberben. Felelete erre nézve is
jellemző. Távirati felelete igy szól:</p>
<p>– Csütörtökön otthon leszek. Ezer forint.</p>
<p>Derültségre hangolt ez a nyers őszinteség. De hát ő ilyen
volt.</p>
<p>Hazajött; fölkerestem; közöltem vele a tárgyat, a mely fölött
tanácskozni akarok; megmondtam neki őszintén, nyersen én is, hogy a
csonka-fűzesi halott rejtélyeinek megoldását nem várom tőle, ehhez
a csonkafűzesi munkálatot magam se tartom elég anyagnak, de azt
igen is reménylem, hogy a vele való tanácskozás az én elmémet
megedzi annyira, hogy a rejtély megoldásához a kulcsokat
megtaláljam. <span class="pagenum"><a name="Page_21" id=
"Page_21">-21-</a></span></p>
<p>Tetszett neki az igy meghatározott feladat, késznek nyilatkozott
annyi időt forditani rám, a mennyit én akarok s a tanácskozások
idejét minden nap délutánjára tüztük ki, ugy emlékszem 4-től 6
óráig.</p>
<p>A pénzt asztalára tettem.</p>
<p>Azután azt kérdeztem tőle, vajjon látott-e, vizsgált-e ő
valamikor vizi holttestet?</p>
<p>– Majd hozok én kettőnkhöz harmadiknak olyan embert, a ki látott
is, vizsgált is elég vizi holttestet.</p>
<p>Csakugyan hozott.</p>
<p>Ez az ember Babes Viktor orvostudor volt. Szinte álmélkodtam,
mikor másnap nekem bemutatta. Ez volna hát az a férfiu, a kit
Kovács József vesz segitségül s a kitől nekem is okulni lehet?</p>
<p>Fiatal koru, vézna, kis termetü, bágyadt külsejü, inkább kicsiny
fejü emberke. Sehogy se néztem ki belőle a nagy tudást.</p>
<p>Apját ismertem. Apja Babes Vincze volt, harmincz év előtt
követtársam. Román ajku és nemzetiségü. Fiáról még semmit se
tudtam.</p>
<p>De csakhamar megtudtam, hogy fiatalsága daczára jeles tudós, az
egyetemen már segédtanár s hatalmas kutató elme. Akkor – ha jól
emlékszem – Scheuthauer Gusztávnak, a kórboncztan nagyhirü
tanárának segéde.</p>
<p>Kérdeztem tőle, hány vizi holttestet bonczolt már, mióta
szakszerüen foglalkozik e tudománynyal?</p>
<p>– Háromszázkettőt.</p>
<p>Ez volt felelete. Ez a felelet meg is lepett, meg is nyugtatott.
<span class="pagenum"><a name="Page_22" id=
"Page_22">-22-</a></span></p>
<p>Ez a férfiu később tanszéket nyert Romániában, a bukaresti
egyetemen. Ma is él s ez egyetemnek igazi büszkesége s a kutató
tudománynak nagy nyeresége. Pasteurnak és Kochnak nyomdokain halad
s a bakteriologia terén már jeles vivmányok kapcsolódnak nevéhez.
Vannak már – ugy hallom – feltünő tudományos irodalmi művei is.</p>
<p>Szeptember huszadika körül kezdtük meg hárman a tanácskozást s
szakadatlanul folytattuk mintegy tiz napon át. A tanácskozások
részletei, bármily érdekesek is egyénileg, ugy vélem, nem tartoznak
e mű keretébe.</p>
<p>Csak annyit jegyzek meg, hogy Kovács is, Babes is ingathatlan
volt abban, hogy nekik minden ténybeli állitást, melyet a
csonka-fűzesi szakértők az orvosi leletbe iktattak, szentül valónak
el kell fogadniok. Ha az eset összes körülményei némely állitással
össze nem férnek, ama körülmények pedig tárgyilag igazak: akkor az
orvosok állitásai tévedések; ezt az én álláspontomat Kovács József
el nem fogadta.</p>
<p>– Ha én láttam volna azt a holttestet – ugy mond – talán sok más
jelenséget is láttam volna s talán másként is láttam volna, de
végre is ők látták, nem én.</p>
<p>Végre is arra szoritkoztak, vajjon fölvettek-e leletükbe a
szakértők mindent, a mit föl kellett volna venniök s vajjon a leirt
tünetekkel kellőkép tudják-e igazolni véleményüket?</p>
<p>Tanulmányuk végső eredményét Kovács József állitotta
<span class="pagenum"><a name="Page_23" id=
"Page_23">-23-</a></span> össze egy hozzám intézett levélben. Ebből
nem tünik ki, hogy tanácskozásainkban Babes is résztvett. Ezt akkor
se tudta a közönség.</p>
<p>A végső eredmény ez:</p>
<p>A holttest vizsgálatát s leirását szabatosabban kellett volna
teljesiteni a czélból, hogy annak fölismerése biztosabb legyen.</p>
<p>Hogy a holttest korát és szinét meg lehessen állapitani: a nemi
részeket, a szőr és haj maradványait s a fogak állását pontosabban
le kellett volna irni.</p>
<p>A vizsgálat eszerint hiányos, a szakértő orvosok véleménye nem
egy pontban tuloz s eléggé nem igazolt. A vizsgálat hiányainak egy
részét a holttest kiásásával s ujra vizsgálatával, más részét talán
a szakértők ujra való megkérdezésével lehet pótolni.</p>
<p>Egyenesen óhajtottam, hogy legalább ennyit kimondjon a hires
tanár. S e czélt csakugyan elértem. Nagytekintélyü tudós férfiu
mondta ki, hogy a holttestet ki kell ásni ujra a föld alól, hogy
más férfiak is láthassák.</p>
<p>Október 1-én kaptam meg e levelet s nyomban elkezdtem a
törvényszékhez szóló nagy előterjesztésem készitését. Éjjel-nappal
36 napon át dolgoztam rajta. November 6-án készültem el vele.</p>
<p>E munka főleg büntetőjogi és orvostani. Kiméletlenül, noha
teljesen tudományos módszerrel birálom meg benne a vizsgáló közegek
s a szakértő orvosok eljárását. Bebizonyitom, hogy minden munkájuk
hézagos s véleményük legfontosabb része téves s meggyőzően mutatom
ki, hogy a holttest ujra való kiásása s annak <span class=
"pagenum"><a name="Page_24" id="Page_24">-24-</a></span> egy vagy
több országos hirü s nagy tudományu fővárosi szakértő által ujólag
megvizsgálása képessé tesz bennünket a hézagokat pótolni s a
tévedéseket kiigazitani s helyrehozni.</p>
<p>E munka terjedelmes. Hogy a törvényszék könnyebben tekinthesse
át: kinyomattam. Aláirta mindegyik védő társam, hogy az
előterjesztés az összes védők és vádlottak előterjesztése legyen. A
mikor a birósághoz benyujtottam s igy nyilvánosságra jutott: rögtön
leforditották német nyelvre s Magyarországban, Ausztriában s
Németországban több önálló kiadásban is megjelent. De olasz,
franczia s angol lapok is terjedelmes közlésekben ismertették.
Talán meg se kell emliteni, hogy e munka nem lehet kimeritő s
minden pontjában, minden érvében, minden állitásában nem lehet se
oly teljes, se oly alapos, mint e könyvem. Hiszen irásakor a
vizsgálat óriási anyagát még nem ismertem s a sírban nyugvó
holttestet még nem láttam.</p>
<p>Főczélom természetesen az volt e munkával, hogy a törvényszék a
holttest kiásását s az én közreműködésemmel való ujra vizsgálását
rendelje el. De e mellett igen fontos mellékczélom az volt, hogy a
közvéleményhez intézzek intő szózatot.</p>
<p>A közvélemény minden látszat szerint teljes szilárdsággal
megalakult már. Annyira megalakult, hogy szinte nem türte a vitát.
Hogy a holttest csempészett, idegen tetem s nem az eltünt lányka
holtteste; hogy a holttestet zsidók szállitották s ezzel a
biróságot félre akarták vezetni s hogy e szerint csakugyan a zsidók
ölték meg <span class="pagenum"><a name="Page_25" id=
"Page_25">-25-</a></span> Solymosi Esztert: mindezt szent
igazságnak tartotta a közvélemény.</p>
<p>Ha erős hangon bele nem kiáltok a közvélemény zsibongó zajába:
akkor hiábavaló a további védelem. Akkor a biróságot is
ellenállhatlan erővel sodorja el. Akkor a vérvád külsőleg és
alakilag be lesz bizonyitva s következményei ennek irtózatosak.</p>
<p>Munkámat nem a megszokott törvényszéki nyelven irtam. A
törvényszéki nyelv nem hatott volna be mélyen a nagyközönség
elméjébe. De én azt akartam, hogy fölszólalásom mélyre hasson s
rögtön és nagy erővel hasson.</p>
<p>Megállj közvélemény! A kérdés nehéz és szövevényes. Sok ágát,
sok részét még homály boritja. Te igazságot akarsz, én is igazságot
akarok. Meglehet, a tökéletes igazságot nem tudjuk kideriteni. De
erre törekednünk kell s erre minden komoly és becsületes kisérletet
meg kell tennünk. Nyilvánvaló, hogy még sok irányban nagy munkát
kell végeznünk. Mig azt el nem végeztük: addig az utolsó szót nem
szabad kimondani. Addig idétlen és korai a te megalakulásod oh
vérvádhivő közvélemény! Várj még kis ideig. Várj, a mig minden
homályt el nem oszlatunk. Pihenj addig s maradj csendesen.
Hajszálon függ sokszor, hogy az érdekek, szenvedélyek s véletlen
esetlegek által összebonyolitott ügyekben tisztán lássunk. Hadd
keressük meg azt a hajszálat.</p>
<p>Ime ez volt mellékes, de igen fontos czélom.</p>
<p>Ezt is elértem. Komoly megilletődés vett erőt a közönségen, a
mikor munkám napvilágot látott. Egy pillanatra elhallgatott a
gyülölködő közvélemény zajongása. <span class="pagenum"><a name=
"Page_26" id="Page_26">-26-</a></span></p>
<p>– Várjunk tehát!</p>
<p>Ezt mondotta minden ember. Csönd lett. A törvényszék felé
tekintett mindenki. Ime: a biróság előtt föl van tárva a vérvád
másik oldala is – vajjon mit mond hozzá a biróság?</p>
<p>November 11-én adtam be a törvényszékhez a nagy előterjesztést.
Ebben a holttest kiásásán s ujra leendő megvizsgálásán kívül azt is
kértem, hogy gondoskodjék a biróság, hogy ezentul azt a sirt, a
hova Solymosi Esztert, a csonka-fűzesi holttetemet eltemették, a
hatóság gondosan őrizze.</p>
<p>Sajátságos vélemények forgó szele zaklatta akkor az emberek
lelkét. Vajjon miért kellene egy falusi elhagyatott, begyöpösödött
sirt a hatóságnak őriztetni? Ki pusztitaná föl egy szegény
ismeretlen, Tisza-hozta lánykának örök nyugvó helyét? Nem
királylány volt az, tetemére nem raktak kincseket, az orvok vágyát
se ingerelheti az a szegény halott.</p>
<p>Mégis szükségesnek láttam a sir őrizését.</p>
<p>Keresztyének, zsidók képzeletét egyaránt ellepte valami
érthetetlen káprázat.</p>
<p>A zsidók azzal csüngtek rajtam, hogy a csonkafűzesi holttestet
abban a sirban a titkos tanács emberei mulhatlanul kicserélik. Még
nevet is mondtak, a kivel kicserélik. Ápril hónapban, a lányka
eltünése után nemsokára halt meg Tisza-Eszláron Tóth Gyurka
felesége. Életkora huszonöt év körül volt. Bizonyára ennek
holttestét csempészik oda a sir fenekére. S ha majd jönnek az igazi
és tudós szakértők s megvizsgálják a kiásott <span class=
"pagenum"><a name="Page_27" id="Page_27">-27-</a></span>
holttetemet: ime csakugyan kisül, hogy a csonka-fűzesi holttest nem
a 14 éves Eszteré, hanem a sokkal idősebb elvirult nőé. Tehát
igazuk lesz a csonka-fűzesi szakértőknek.</p>
<p>A vérvádhivő keresztyéneket más káprázat bóditott. Ők meg azt
hitték és terjesztették, hogy a zsidók bontják föl éjjel titkon a
sirt s ők csempésznek oda valami fiatal lánytól eredő holttestet. S
ekként játszák ki az igazságot.</p>
<p>Minden efféle feltevést kereken elutasitottam.</p>
<p>Falukon a temető a faluvégen, az utolsó házaktól nem messzire
szokott lenni. Nappal nem bontanak sirt tilalmas módon. Észrevennék
kétségtelenül. A sirok épségét törvény, kegyelet, babona egyaránt
őrzi. A tilalmas sirbontást nagy és gyülöletes bűnnek tartja a
köznép. Keserü büntetés vár a gonosz sirbontóra.</p>
<p>Csak éjjel, sötétben, orvul lehet a sirt észrevétlen fölbontani.
A falusi temetőt se éjjel, se nappal nem őrzik külön temetőőrök. De
nagyon őrzik a falusi házi kutyák. El se lehet képzelni: miként
kerülhetné ki a kutya figyelmét olyan munka, zaj és mozgolódás,
melylyel a sirdomb felbontása jár. Az nem egy-két percznyi dolog.
Két embernél több alig fér hozzá. Két embernek pedig órákra terjedő
munkát okoz egy sirüreg kiásása.</p>
<p>Mind igaz ez. Azonban különös idők voltak azok. Sok bódult agy
hitte, hogy minden szabad a zsidók ellen s minden szabad, a mi a
vérvád látszatát igazolhatja. Valósággal meg is fertőztették a
zsidótemetőt. Hiszen junius 25-én felbontották Ziszman Jakab
csecsemő <span class="pagenum"><a name="Page_28" id=
"Page_28">-28-</a></span> fiának sirját s a halottat arczra
fektették s a sirt nyitva hagyták. A vad és rideg lélek, a ki ezt
megtehette, azt is megteheti, hogy Solymosi Eszter sirját
összedulja, hogy ezzel gyanut háritson a zsidókra, mintha ezek
cselekedték volna. Ha a tiszai holttest-szállitást rájuk kenhették:
mennyivel könnyebben megtehetik ezt?</p>
<p>Az én meggyőződésem rendithetlen volt, hogy a sirban Solymosi
Eszter tetemét találjuk meg.</p>
<p>Olyan holttestet találunk, mely lehetett tizennégy éves leányé s
mely hatvan-hetven napig ázhatott a Tisza árjaiban. Melyről tehát
igazi tudósok és szakemberek megállapithatják, hogy az Solymosi
Eszteré lehet.</p>
<p>Ez elég lesz nekem az igazság kideritésére. Eszternek a
holttesten talált ruhája s a Szakolczai Julcsa által felismert
különös testi jegye is elég lett volna arra rendes viszonyok közt.
Csak a csonka-fűzesi szakértők hézagos lelete, vékony tudása s
téves véleménye akadályozza a világosságot. Ezt az akadályt el kell
háritani.</p>
<p>Minő erős volt meggyőződésem: erre föl kell hoznom egy
bizonyitékot.</p>
<p>November 11 én délután odaadtam a hirlapoknak közlés végett nagy
előterjesztésemet. Ha közlik: november 12-iki számukban közlik. S
kétségtelen volt, hogy közlik, hiszen akkor az egész világ sajtója
nem ismert érdekesebb közleni valót.</p>
<p>Ámde a csongrádi fejetlen holttestet is november 11-én vizsgálta
egy kitünő birói és szakértői küldöttség. Ez a holttest is nő
holtteste volt, feje hiányzott, mintha ugy vágták volna le. Egészen
beillett a zsidók által <span class="pagenum"><a name="Page_29" id=
"Page_29">-29-</a></span> meggyilkolt Solymosi Eszter holttestének.
Várta is mindenki, hogy a küldöttség ezt állapitja meg.</p>
<p>November 11-én éjjeli tiz óra után eljött hozzám Simon József
ügyvéd, a zsidók országos központi irodájának titkára s azt
javasolta, halaszszuk el huszonnégy órával az előterjesztés hirlapi
közlését.</p>
<p>– Miért?</p>
<p>– Várjuk be a csongrádi vizsgálat eredményét. Hátha a vizsgálat
Solymosi Esztert találja meg a fejetlen holttestben. Igaz, hogy a
vérvád akkor is alaptalan, de akkor az egész védelemnek más
irányban kell dolgozni s akkor előterjesztése csaknem minden pontja
és minden föltevése dugába dől s helytelenné válik s akkor a
csonka-fűzesi holttest kiásása nem szükséges.</p>
<p>Minden szavamra jól emlékszem, melylyel ez aggodalomra
válaszoltam.</p>
<p>– Nem várok egy órát se. Hadd lássa meg a világ minél előbb,
hogy én hol és miben látom az igazságot. Nem lehet csalódnom. A jól
ismert sir fenekén Solymosi Eszter fekszik. Csak ott találjuk meg,
másutt sehol. Két teljes hónapon át tanulmányoztam az eddigi
vizsgálat szövevényét. Itéletem behatolt ebbe, mint a szú a fába.
Nincs más megoldás, mint a melyet én keresek.</p>
<p>Komoly voltam magam is. Én is éreztem, hogy védő szerepemnek
komoly válsága lenne, ha a csongrádi vizsgálat halomra döntené
eddigi tanulmányom s életismeretem minden eredményét. De nem
kételkedtem. A mi lehetetlen: lehetetlen. A csongrádi fejetlen női
holttest nem lehet az eltünt lányka. <span class="pagenum"><a name=
"Page_30" id="Page_30">-30-</a></span></p>
<p>Simon Józsefet nem tudtam megnyugtatni. Erős zsidó érzése s
fajának és felekezetének mély szeretete vonaglott a válságsejtő
kinos aggodalmak rohama alatt.</p>
<p>A szent-ferencziek házában laktam. Nagy lakásomnak egy kisded
szobája volt dolgozószobám. Ott történt ez a beszélgetés. Simon
József nem tudott nyugodni, nem tudtam őt megnyugtatni. Föl és alá
tipegett a kis szobában s fejét tenyere közé szoritva, rekedt
hangon mondta:</p>
<p>– Meg kell őrülni! Meg kell őrülni!</p>
<p>Még se engedtem szavainak.</p>
<p>Pontban éjfélkor Csávolszky Lajos országgyülési képviselő jött
hozzám. Ő az »Egyetértés« czimü nagy függetlenségi napilapnak volt
tulajdonosa és szerkesztője. Ő is kiszedette már előterjesztésemet
s óriási mellékletben akarta közölni. A nagy per őt nem érdekelte
különösen, de erős barátság állott fenn köztünk, lapjának is egyik
irója voltam s a csongrádi vizsgálat eredményétől ő is féltett
engem. Ő is azt javasolta, ő is meleg részvéttel arra kért:
halaszszuk el legalább egy nappal a közlést.</p>
<p>Neki is azt feleltem, a mit Simon Józsefnek. Ő megnyugodott, de
teljesen ő se.</p>
<p>Ekkor még nem beszéltem az ügyről se vádlottal, se tanuval. Az
óriási tömegü vizsgálati iratokból nem láttam egy betüt. A biróság
nem engedte meg azok megtekintését. Csak a csonka-fűzesi eljárás
iratait láttam, csak Zurányi Kálmán bizalmas közléseit hallottam és
csak a három tutajos máramaros-szigeti panaszáról <span class=
"pagenum"><a name="Page_31" id="Page_31">-31-</a></span>
értesültem. De ez is elég volt arra, hogy a helyi viszonyok
általános ismerete, s néhány tünet gondos megfigyelése után
elfogulatlan elmével erős meggyőződés képződjék bennem arra nézve,
hol kell keresni, s hol lehet megtalálni az igazságot.</p>
<p>A ki az életet jól ismeri, annál ily bonyodalmas ügyben nem
könnyen alakul meg az erős meggyőződés. Hogy nálam már ily
látszólag kis anyagból is meg tudott alakulni: ebben nagy
biztositékot láttam arra, hogy helyes uton vagyok. Tehát
késlekednem nem szabad.</p>
<p>Azt a hatást, melyet előterjesztésem a törvényszékre tett, alig
lehet leirni. A törvényszék vezető tagjaiban is erős meggyőződés
képződött már ki. De az enyémmel ellenkező. S ime munkálatom,
legalább látszólag, az ő meggyőződésük minden sarokkövét összetöri.
Mégis lehetetlennek tartották előterjesztésem elutasitását. Birói
felelősségük komoly érzetében teljesiteniök kellett minden
kérelmemet. De teljesitették azért is, mert az a remény biztatta
őket, hogy a kiásott holttest majd engem fog megczáfolni és majd a
csonka-fűzesi szakértőket fogja igazolni.</p>
<p>Elrendelték a sirnak őrizését s erős tanakodás után november
23-án elrendelték a holttest kiásását s annak ujra való
megvizsgálását. Szakértőknek kirendelték Scheuthauer Gusztáv,
Mihálkovich Géza és Belky János orvostudorokat s a budapesti
egyetem nyilvános rendes tanárait. <span class="pagenum"><a name=
"Page_32" id="Page_32">-32-</a></span></p>
<h3>III.</h3>
<p class="summary">(Az egyetemi tudósok. – A holttest kiásására
kirendelt birói bizottság. – Az igazi sir. – Az igazi koporsó. – A
bonczoló helyiség. – Nem kapunk szállást és ételt-italt.)</p>
<p>Miért épen ezeket a tanárokat? Ezt sohasem tudtam meg; igaz,
hogy nem is kérdezősködtem utána. A biróságnak még több tagja él; –
azok megmondhatnák, miért esett választásuk épen e három
férfiura.</p>
<p>Jeles tudós volt mind a három s különösen Scheuthauer és
Mihálkovich. Amaz a kórboncztani, emez az élettani kutatásokban
volt kitünő. Belky a törvényszéki orvostant adta elő.</p>
<p>Akkor még csak névről ismertem mindegyiket. Személyesen nem
láttam még egyiket se. Természetesen tehetségük értékéről fogalmam
se lehetett, s tudásuk mélységét és terjedelmét s megfigyelésük
pontosságát s élességét se ismerhettem. S eszembe se juthatott a
fölött tünődni, hogy a vérvádról s a zsidók bűnösségéről vagy
ártatlanságáról miként vélekednek s erkölcsi és tudománybeli
bátorságuk milyen erős és milyen tiszta.</p>
<p>Később megismertem őket.</p>
<p>Tisztában voltam azzal, hogy ha igazi tudósok, ha az elmeerő és
tudás náluk egészséges: akkor nyugodtan nézhetek munkájuk elé.
Akkor a tudománybeli meggyőződés csak a tárgy vizsgálatának
eredményei alapján alakul meg. Ha pedig már megalakult: akkor az
igazság szolgálatába állanak, akár szeretik, akár nem szeretik a
zsidókat s akármi a véleményük a vérvád természetéről és
lehetőségéről. <span class="pagenum"><a name="Page_33" id=
"Page_33">-33-</a></span></p>
<p>A nagyközönség bizonyos kétséggel és gyanakodással nézett
munkájuk elé. Az a közönség, mely indulatainak lobogása közben
esküdött a vérvádra, lelke mélyén mindig gondolt arra, hátha
megvesztegetik a zsidók az egyetemi szakértőket is. Az a közönség
ritkán találkozik a tudomány hőseivel s a meggyőződés vértanuival s
alig képes felfogni, hogy a köz- és magánélet ismert és nem ismert
férfiai közt mindig sokan vannak, a kiket az igazság utjáról se jó,
se rossz szóval, se adománynyal, se igérettel, se megfélemlitéssel,
se a szeretet, se a gyülölség hatalmával eltériteni nem lehet.</p>
<p>Maga a törvényszék se volt minden gyanu nélkül.</p>
<p>A holttest kiásását Megyeri Géza törvényszéki biróra bizta, de
melléje rendelte jegyzőkönyvvezetőnek Bary Józsefet, az eddigi
vizsgálóbirót.</p>
<p>A holttest kiásására s az uj vizsgálatra odarendelték a
csonka-fűzesi szakértőket is, a kiknek pedig ott alig lehetett
volna helyük.</p>
<p>Magam is megnyugodtam abban, hogy a csonkafűzesi szakértők ott
legyenek s mindent figyelemmel kisérhessenek. Sok mende-mondának,
sok alaptalan gyanusitásnak vehettük ekként elejét.</p>
<p>Birósági tanukat is rendelt oda a törvényszék. Olyanokat, a kik
az orvosi tudományt is, a hatósági tekintélyt is képviseljék.</p>
<p>Az egyik tanu Józsa András orvos-tudor volt, a vármegyének
tiszti főorvosa s a közkórházak rendes főorvosa. Jeles tehetségü
férfiu, nagyhirü orvos. Ő lett <span class="pagenum"><a name=
"Page_34" id="Page_34">-34-</a></span> volna hivatva az egyetemi
szakértők tudománybeli tévedéseinek s netaláni hibáinak
ellenőrizésére s kiigazitására. Legalább a törvényszék igy
gondolta. Az a jámbor törvényszék szentül megbizott az ő parlagi
tudósaiban, a csonka-fűzesi szakértőkben, de sehogy se tudott
megbizni az egyetem jeles tudósaiban.</p>
<p>A másik tanu volt Miklós László, a vármegye főjegyzője s Jármy
Jenő, a járás főszolgabirája. A helyi hatósági tekintélyek közt
őket találta a biróság legnagyobbnak.</p>
<p>A holttest felásatásához odarendelték a sirhalom őrét s
megidéztek hét tanut, a kik közvetlenül tudták, hogy a holttest
hova és miként lett eltemetve.</p>
<p>A községi előljáróságnak is ott kellett lenni.</p>
<p>A közvádat Szeyfferth Ede helyettes királyi főügyész
képviselte.</p>
<p>A védők közül rajtam kívül Funták Sándor és Heumann Ignácz volt
ott. Horánszky Nándor nem jöhetett el képviselői dolgai miatt.</p>
<p>Egész nagy sereg ember volt hát odarendelve, a föld alatt
keresni az igazságot. Ha király csontjait kellett volna kiásni a
föld alól: ennyi embert, ekkora sokaságot nem csődit oda a biróság.
Mióta holttestekkel is vesződnek a biróságok: nem is vizsgáltak még
meg tetemet soha annyira, mint azét a szegény lánykáét. Se az
előtt, se azóta.</p>
<p>1882-ik évi deczember 7-én volt a fölásás.</p>
<p>Kellemetlen téli idő volt. Olvadó hó a mezőkön, eső és hó
vegyesen esett, az utak és utczák sara feneketlen. <span class=
"pagenum"><a name="Page_35" id="Page_35">-35-</a></span> Tokajig
vasuton mentünk, onnan alig tudtunk Tisza-Eszlárra jutni.</p>
<p>A sirhalom jó messze feküdt a községházától. A pusztába kivezető
út mentében, az árokparthoz közel, az útszéli magas fák árnyékában.
Csakhogy akkor a fáknak nem volt lombjuk.</p>
<p>Először megkérdeztük a sirhalom őrét, melyik sirt őrizte? Mióta
és miért őrizte? Ki rendelte oda őrnek? Mit mondtak neki arról,
miféle sirt őriz?</p>
<p>Megfelelt, a hogy tudott. Szerencsére zsidót nem kevert a
dologba.</p>
<p>Azután a biróság fölhivta Farkas Gábor, Sós András, ifju Papp
József, Mészáros Gábor, Dargó András, Sallós Miklós tisza-eszlári
lakosokat, jelöljék meg azt a sirt, a melybe az 1882. évi junius
20-án felbonczolt tetemet elhelyezték.</p>
<p>Egyetértőleg jelöltek meg egy sirdomot. Ott fekszik a
felbonczolt halott.</p>
<p>– Biztosan tudják? Megesküsznek rá?</p>
<p>A biró kérdezte ezt. Az emberek nagyot néznek és gondolkoznak e
kérdésre.</p>
<p>– Mi legalább ide tettük!</p>
<p>Az ő fülükbe is elhatott már a mende-monda, hogy a zsidók talán
már ki is cserélték a halottat a sir fenekén.</p>
<p>De a paraszt esze még se volt ugy elködösödve, mint a birói
küldöttségé. Az bizonyitja ezt, a mi ezután következett.</p>
<p>Először is szemügyre vette a küldöttség a sirdombot kivülről. A
sirdomb oldalain gyér hó, gorcza azonban <span class=
"pagenum"><a name="Page_36" id="Page_36">-36-</a></span> hótól
tiszta. Az eszlári nép a sirhalom ormát nevezi gorcznak.</p>
<p>Azután elrendelte a biróság, hogy a havat a sirhalom oldalairól
kézzel gondosan kaparják le, a sirhalom földjét, hantját meg ne
sértsék. Mert meg kell vizsgálni, vajjon nőtt-e valami fű vagy
gizgaz rajta? Nőnie kellett, mert junius 20-ika után késő őszig
mindig nő a fenyéri vad növény. De mi nőtt hát? S a mit ott
találunk, magától nőtt-e? Nem titkon ültették-e?</p>
<p>A biróság feje most is tele volt a sirbontás és
holttestcsempészet ostoba ötletével. Ennek nyomait kereste a temető
füvein.</p>
<p>Nagy lassan megállapitották, hogy a sirdomb oldalait a ludhur,
csorbóka, szerbtövis és vad perjefű benőtte, sőt egy nagy
mályvaszál is nőtt rajta. Vitatkoztak, vajjon vadmályva-e, vagy
egyszerü kerti mályva? Pedig csak oda kellett nézni három méternyi
távolságban az árokpartra, az is tele volt hasonló vad mályvával.
Oda pedig miért ültettek volna a zsidók?</p>
<p>Volt azon a sirhalmon egyéb vad fű is. Papsajt, tejes fű, vad
hajnalka, gyüjtevény, – de azért a sirhalomról mégis nyilvánvaló
volt, hogy nem régi, nem tavalyi, nem évek előtti, de nem is csak
néhány napos, vagy néhány hetes.</p>
<p>A vezető biró kezébe vett s elnézegetett egy-egy fűszálat s
kérdezte az urakat, parasztokat: mi a neve annak a fűszálnak?</p>
<p>Ki tudná azt? Nem volt ott növénytudós. Eleintén nevettem ezt a
csodálatos gondosságot és óvatosságot, <span class=
"pagenum"><a name="Page_37" id="Page_37">-37-</a></span> de azután
láttam, hogy rövid a nap, korán beáll a sötétség, belemegyünk a
sötétségbe, még se érünk el a halotthoz, ha igy dolgozunk. Szóltam
Megyery birónak:</p>
<p>– Talán ne vesződnénk annyit ezekkel a füvekkel, hiszen
nyilvánvaló, hogy ezt a sirhalmot nem bolygatta senki.</p>
<p>Ő-e, más-e nyomban felelt rá:</p>
<p>– Jaj uram, a tudományos műkertészet már annyira haladt, hogy
nagy pénzzel ősi kertet tud elővarázsolni huszonnégy óra alatt. De
bizony csak megvizsgálunk mi minden fűszálat.</p>
<p>No hát vizsgáljunk. Ki tudna megküzdeni a gyanuval és
babonával?</p>
<p>A sirgödör ásása igazán remek példája a gyanakodó
gondosságnak.</p>
<p>Mekkora volt az eredeti gödör fönt és alant? Hány czentiméter a
széle, a hoszsza, a mélysége? Oldalfalai érintetlenek-e?
Ráismernek-e az egykori sirásók valami kapavágásukra? Találtak-e a
sir ásásakor eleven gyökereket a földben? Természetesen találtak.
Labodagyökereket, szerb tövisgyökeret és ákáczfagyökeret. A közeli
árokparton ákáczfák vannak. Azok gyökere messze elnyulik a föld
alatt. A sirgödörig is elnyult s azt át kellett vágni. –
Emlékeznek-e rá a sirásók? – Emlékeznek. – Megtalálják-e a gyökér
elvágott részét? – Meg. – De megtalálják még a labodagyökeret és
szerb tövisgyökeret is, melyet százhetven nap előtt junius 20-án
ásójukkal, kapájukkal, vaslapátjukkal kettévágtak. Szerencse, hogy
a sirásó, mikor dolgozik, a munkáján <span class="pagenum"><a name=
"Page_38" id="Page_38">-38-</a></span> jártatja az eszét s nem
hiábavalóságon. Nem versiráson vagy zenedarabon töri fejét, nem az
ország dolga, vagy szeretője mulatsága fölött ábrándozik, hanem
esze ott, a hol a szeme s szeme ott, a hol a keze, a mely dolgozik.
Hiába évődött a birák urak lelke mélyén Rothschild pénze, a zsidók
furfangja s a műkertészet mindenhatósága: azok a sirásó parasztok
olyan jól emlékeztek mindenre, olyan egyszerüen beszéltek, s olyan
világosan rámutattak a természet biztos jelenségeire, hogy a sirban
nem lehetett találni semmi hibát, semmi rendetlenséget, semmi
kifogást. Az összekaszabolt holttetem nem mozdult meg, a mióta
eltemették; a sirgödör földje szabályosan ülepedett a nyár óta s a
füvek és fák és a vadvirágok nem törődtek a nagy per izgalmaival,
hanem vidáman szőtték-fonták gyökereiket, árasztották szinüket és
illatukat a föld alatt és a föld felett.</p>
<p>Igy volt biz az. A gyanakodás tudományának egész hitvány
rendszere összeomlott ott a felnyitott sirgödörnél.</p>
<p>Elvégre másfél méternyi mélységben eljutottunk a koporsóig.</p>
<p>Dehogy volt az koporsó.</p>
<p>Korhadt fenyőfa-szekrényke volt, két-három vékony deszkadarabból
összetákolva; – valamelyik eszlári boltos néhány üveg budai
keserüvizet szállitott benne valamikor. Kicsiny is volt, csak egy
macska fért volna el benne kényelmesen kinyujtózva. Ebbe volt
begyömöszölve a Tisza-hozta leányka bonczolt teteme.</p>
<p>De hát ebbe volt-e? Elő a tanukkal. <span class=
"pagenum"><a name="Page_39" id="Page_39">-39-</a></span></p>
<p>Sós András kijelenti, hogy ez az a sir, a hova a leánykát
temették. Ő tüzött a fejéhez ákáczfagyökérből nőtt keresztet. Ime
megtalálta a keresztet is. Ez az a szekrényke, melyet koporsónak
alkalmaztak. Megismeri a szegezéséről is. A tetejére nem került
elég deszka, hogy pedig a föld göröngye ne hulljon egyenesen a
boldogtalan halott arczára, a hézagot ő rakta el vadüröm és
vadmályva és bürök kóróval. Ime megvannak a kórók. Az árokparton
még azok törzsökeit is megtaláltuk, a honnan lemetélte zsebbeli
késével.</p>
<p>Ifju Pap József, Dargó András, Mészáros Gábor, Szücs János és
Sallós Miklós tanuk egyértelemmel azt vallják, hogy a szekrénykét
ismerik s hogy ezt temették ők el a nyáron junius 20-án. Benne volt
a lányka holtteste.</p>
<p>Kötelet tettek a sir fenekén a koporsó alá s aztán annál fogva
nagy vigyázattal a koporsót kiemelték s a földre letették.</p>
<p>Én is megnéztem jól a sirhelyet. A hol a sir volt: ott egykor
homokbuczka lehetett. Futó homokból hordta össze a szél valamikor.
Most már megállt, meg volt kötve, begyöpösödött; ha nem szántják,
többé a szél nem bánthatja. De a sirgödörből kihányt föld most is
olyan száraz, porzó, mintha most is futóhomok volna.</p>
<p>Fontos körülmény ez, a mint majd látni fogjuk.</p>
<p>Sejtették ezt az egyetemi szakértők is.</p>
<p>Mihálkovich Géza és Belky János tanárok megnézték, megtapogatták
kivülről a szekrénykét: van-e rajta valami nyoma a nedvességnek. Az
emberi test négyötöd részben vizből áll. A rothadó tetem nedveket
<span class="pagenum"><a name="Page_40" id=
"Page_40">-40-</a></span> bocsát ki magából. De itt a szekrényke
teljesen száraz volt. A szekrényke deszkáin a beivódásnak se volt
semmi nyoma.</p>
<p>De nem volt nyoma a talajban sem.</p>
<p>A koporsó 184 czentiméter mélységben feküdt a föld felszinétől
számitva. A mint a koporsót kiemelték, fekvő nyoma csak oly tiszta
sárga homok volt, mint a föld egyéb rétege. Leástak egy ásónyomra:
mindenütt tiszta sárga homok. A holttestnek tehát száraznak kellett
lenni.</p>
<p>A szekrénykét föltették egy szánkára, mely ott várakozott a
temető kapujánál. A biróság megrendelte, hogy a szánka vigye a
koporsót a bonczoló helyiségbe. Utközben őrizze azt a községi biró
s egy megyei pandur.</p>
<p>Ám a közönség maga akarta őrizni. Fölkerekedett a birák,
szakértők, királyi ügyészek, tanuk, napszámosok, sirásók, szájtátók
egész serege s gyalog kisérte a szánkát s rajta a szekrénykét. El
nem eresztette volna a szeme elől a világért se. Hiszen még azt se
tudták valósággal: mi van hát a koporsóban?</p>
<p>A királyi főügyészség november 29-én azt terjesztette a
törvényszék elé, hogy a vizsgálóbiróság gondoskodjék helyiségről,
mely világos legyen s legalább hat órán át fűthető legyen, hogy az
egyetemi tanárok ott bizton és nyugodtan dolgozhassanak. No hiszen
gondoskodott.</p>
<p>A vizsgálóbiró kezdettől fogva egyetértett a községi biróval:
Farkas Gáborral. Képzelhetni, minő helyiségről gondoskodott ez a
két hivatalos férfiu.</p>
<p>Valami Farkas András nevü embernek volt a faluvégén,
<span class="pagenum"><a name="Page_41" id=
"Page_41">-41-</a></span> az utolsó házakon is kivül egy
zsellérházacskája. Vert fala, szalmateteje, földes padozata;
elhagyatott korhadó készség az egész. Lakatlan volt akkor is,
régebben is. Nem ment bele lakni még a vályogvető czigány se. Se
ajtaja, se ablakja, se kéménye. Még út is alig vezetett hozzá.
Kályhája ki s bedülve. Ablaknyilása csak akkora, hogy azon a nyári
nap is alig tud bekukucskálni. Most pedig tél volt és szürkeség. Ez
lett volna a bonczterem.</p>
<p>Nesze egyetemi tanárok – ha olyan tudós emberek vagytok: itt
mutassátok meg, mit tudtok!</p>
<p>Ledér agygyal igy gondolkodtak a vizsgálóbiróság és a titkos
tanács tagjai. Csodálatos ösztönük volt. Eleve érezték, hogy azok a
tudós férfiak majd más szemmel és különb tudással nézik meg a
tetemet, mint a csonkafűzesi parlagi tudósok. Azt is jól érezték,
hogy az egyetemi tanárokkal pajtáskodni nem lehet. Ugy álltak hát
előre boszut, a hogy tudtak. Minden lehető nehézséget görditettek
utjokba.</p>
<p>Nem kaptunk például se nappali, se éjjeli szállást, se
ételt-italt.</p>
<p>Én is voltam már valaki akkor. Régi megyei tisztviselő, régi
ügyvéd, régi törvényhozó s egy kissé szónok is, iró is, nagy
országgyülési pártnak egyik vezető férfia is, két év előtt tizenhét
kerületnek jelöltje, több kerületnek egyszerre megválasztott
képviselője, a kinek minden dolgát némi figyelemmel kiséri a
nemzet. S ime egy tiszta magyar faluban nem akad nemes ember, vagy
birtokos, a ki felajánlja vendégszeretetét egy napra! <span class=
"pagenum"><a name="Page_42" id="Page_42">-42-</a></span></p>
<p>Ilyet még nem hallottam s nem láttam életemben. Mintha e faluban
a magyar fajnak minden nemes erkölcse s minden édes erénye
kiveszett volna végképpen!</p>
<p>Nem vettem komolyan a dolgot. Hiszen a zsidókat védtem, a mi
akkor, duhaj felfogás szerint, nagy vétek volt. Magamra s
védőtársaimra nézve szinte természetesnek tartottam az eszlári urak
mérhetetlen vadságát.</p>
<p>De ott volt a királyi főügyész helyettese, ott voltak az
egyetemi tanárok, köztük európai hirű tudósok, az országnak
büszkeségei, nemes és derék férfiak: hát nekik se nyujt egy nagy
magyar falu nappali és éjjeli tanyát?</p>
<p>Több uri kastély van a faluban. Azok közt a legrégibb s talán a
legnagyobb a Wesselényi bárók kastélya. Lichtmann Jakab zsidó birta
bérbe az uradalommal együtt. Megemlékeztem már róla a nagy per
tanui közt. Falusi miveltségü, de jóravaló, derék s vendégszerető
férfiu s kedves a családja is. Ő felajánlotta nekünk meleg
szobáját, teritett asztalát s tele pinczéjét, szives
vendégszeretetét.</p>
<p>Nem akartam elfogadni. Tudtam, minő zajt üt ebből a zsidóüldöző
sajtó. Nyomban elboritja az egyetemi tudósokat is a gyanusitás. Ime
ők is a zsidók emberei!</p>
<p>Megyery Géza törvényszéki biró figyelmét felhivtam a dologra s
kértem, gondoskodjék a tanárok és a királyi főügyész ellátásáról.
Megtagadta, vagy neki se állott módjában.</p>
<p>– Magunk is hivott vendégek vagyunk – ugymond <span class=
"pagenum"><a name="Page_43" id="Page_43">-43-</a></span> – bizony
itt mindenkinek magáról kell gondoskodni!</p>
<p>Vendéglő nem volt a faluban, szálló helynek hire sincs, Tokaj
messze van, s az utak oda járhatlanok, éjjel kocsin botorkálni oda
istenkisértés volna s tél van, hideg és zimankó! Az utczán hálni
nem lehet.</p>
<p>Ejh, hajh, lehetetlen, hogy a jó magyar kálvinista nép is ugy
gondolkodjék, mint az eszlári urak.</p>
<p>Fölkerestem a volt községi birót. Nem jegyeztem föl nevét, ugy
rémlik előttem, mintha Nagy Ferencz lett volna a neve. Közöltem
vele az állapotot. Egészen földerült az arcza közlésemre.</p>
<p>– Hozza isten az urakat szegény hajlékunkba, szivesen adjuk, a
mink van, mindenünket. Gondoltam én már erre, de nem mertem
szólni.</p>
<p>– De sokan leszünk ám!</p>
<p>– Annál jobb. Rokonaimmal megosztozkodunk az urakon.</p>
<p>Ez már magyar lélek volt.</p>
<p>Megmondtam az egyetemi tanároknak. Válaszszanak a
Wesselényi-kastély és a jó kálvinista gazdák közt.</p>
<p>Együtt egy helyben akartak maradni a főügyészszel s azért
Lichtmann meghivását fogadták el. Mit törődött a gyanusitással az ő
tiszta lelkük?</p>
<p>– – A koporsót oda kisértük a faluvégi elátkozott házba. Ott
bontottuk fel s benne ott találtuk a csonkafűzesi leánykának
kiszáradó, megbarnult holttetemét.</p>
<hr class="chap" />
<div class="chapter"></div>
<p><span class="pagenum"><a name="Page_44" id=
"Page_44">-44-</a></span></p>
<h2>MIT LÁTTAK A TUDÓSOK?</h2>
<h3>I.</h3>
<p class="summary">(A holttest csakugyan a csonka-fűzesi holttest.
– A holttesten mumificatiót találnak. – De hullaszappant is
találnak. – A hullaszappan természete. – A hónaljak szőre. – A
körmök hiánya. – A csontok fejlődése.)</p>
<p>Hitvány kis szekrényke volt a koporsó. A halott, ha
kinyujtóztatják, nem fért volna el benne. A halottat tehát
félszakosan fektették bele a temető emberek. Lábait térdben
összehajtották, koponyájának az első bonczolásnál lemetszett részét
a mellére tették s így azután valahogy csak elfért a halott a
keserüviz-szállító szekrénykében.</p>
<p>A biróság legelőször a csonka-fűzesi szakértő orvosokat kérdezte
meg: vajjon ez a holtest-e az, a melyet ők Tisza-Eszláron
felbonczoltak?</p>
<p>A biróság tagjaiban s a szakértőkben még mindig meg volt a
gyanú, hogy a zsidók valamikor valahogy a holttestet kicserélték.
Különös gondossággal vizsgálgatták, nem találnának-e valami
jelenséget, mely a kicserélésre utalna.</p>
<p>Nem találtak. <span class="pagenum"><a name="Page_45" id=
"Page_45">-45-</a></span></p>
<p>Tehát csakugyan ez a csonka-fűzesi holttest. Az én meggyőződésem
szerint csakugyan ez az, a mit az enyészet hatalma az eltünt
lánykából, Solymosi Eszterből még meghagyott. Jól megnéztem magam
is.</p>
<p>Végezzék most már munkájukat az egyetemi tudósok.</p>
<p>Komor, hideg, téli idő. Az elhagyott lakatlan faluvégi ház
szobája homályos, hideg, fűtetlen. Az emberek dideregnek benne. A
tudósoknak magukra kell ölteniök téli gunyájukat. Ujjuk fázik.
Vágó, fürészelő, kutató, néző szerszámaikat alig tudják kellőkép
használni. Világítás hitvány. Pislogó gyertyák fényénél folyik a
bonczoló munka.</p>
<p>A tudósok hiába panaszkodnának. Az elfogult biróság nem segítene
rajtuk. Az elfogult biróság az igazság ellenségeinek tekinti őket.
De ők azért dolgoznak csodálatos buzgósággal a valódi buvárok
legyőzhetlen tudásvágyával.</p>
<p>Munkájukban fázás, éhség, szomjuság meg nem lankasztja őket.
Munkájuk belemegy az éjszakába s éjfél után hajnali két órára ér
véget. Ekkor lettek készen a bonczolással.</p>
<p>Munkájuk eredményét irásba foglalta a biróság. Az irás maga
rövid. Avatatlan ember alig hinné, hogy három nagy tudósnak oly
hosszú időn át tartott vizsgálódása belefér oly rövid irásba.</p>
<p>De az irás tartalma nagyon fontos. Igen nehéz kérdésekre kell a
tudósoknak megfelelniök. S a felelet bizonyságának ott kell lenni
az irásban.</p>
<p>Milyen életkorú volt a holttest, mig élt?</p>
<p>Miben halt meg? <span class="pagenum"><a name="Page_46" id=
"Page_46">-46-</a></span></p>
<p>Föltalálása előtt mennyi idővel vesztette el életét?</p>
<p>Mennyi ideig volt a vizben?</p>
<p>Mi volt az életmódja, mig élt?</p>
<p>Miben tévedtek a csonka-fűzesi szakértők? S mi bizonyítja azt,
hogy tévedtek?</p>
<p>Ezek a fontosabb kérdések. Az enyészetnek indult holttestben, a
viz alatt és a föld alatt rothadó holttestben ezekre a kérdésekre
kellett fölvilágosítást keresni. A természetnek nagy ereje jőjjön
segítségül, hogy a fölvilágosítást meg lehessen találni. Az az
ereje, mely csak az igaz tudományban s az igazságra törekvő erős és
tiszta elmékben van meg.</p>
<p>Nem közlöm az orvosi lelet szövegét. Az a szöveg csak a
szaktudósok s nem a nagyközönség számára való. Még a mivelt
nagyközönség se tud azon eligazodni. De azért néhány pontjára rá
kell utalnom.</p>
<p>Az arcz bőre ki van száradva. Olyan mint a pergamen s az
arczcsontokra szorosan rá van tapadva. Olyan tehát mint az
egyiptomi mumiáké. Sirban nálunk ritkán fordul elő a halottnak
efféle elszáradása. A tudomány mumificatiónak nevezi az ily
állapotot. A legjobb magyar szó volna erre az elszáradás. Csakis
oly sirban támadhat ez, melynek földje szintén nedvesség nélkül
való, teljesen száraz fövényszerü réteg, melyben tehát a holttest
nedvei gyorsan és teljesen eltünnek s a rothadás folyamatában részt
nem vehetnek.</p>
<p>Ilyen sirnak találtam azt, a honnan a halottat kivettük. A
sirgödörnek oldala is, feneke is teljesen kiszáradt egykori
homokbuczka volt. <span class="pagenum"><a name="Page_47" id=
"Page_47">-47-</a></span></p>
<p>Az arczizmoknál s egyebütt is hullaszappant, hullaviaszt
találtak. Ezt én nagyon fontos körülménynek találtam. Még sokkal
fontosabbnak, mint az egyetemi tudósok. S véleményemet
védőbeszédemben nem titkoltam el.</p>
<p>Nyájas olvasóm ne tekintse hivalkodásnak, ha nekem valamely
kérdésnél még az egyetemi tudósok ellenében is önálló véleményen
alakult. Szándékom ellenére történt ez. Én is az igazságot
kerestem, mint ők. Elmémnek nem parancsolhattam, hogy mit vegyen és
mit ne vegyen észre s azt se tilthattam meg neki, hogy a mit igen
gondos figyeléssel észrevett, azt az igazság kiderítésének czéljára
fel ne használja. Erkölcsi kényszerüség birt hát arra, hogy
véleményem önállólag is megalakuljon.</p>
<p>A hullaviaszt vagy hullaszappant a tudomány e latin szóval
jelzi: adipocera. Adeps azt jelenti: zsiradék; cera azt jelenti:
viasz. E két szóból alakult az adipocera.</p>
<p>Némely sirban a holttest lágy részei, izom- és zsirrétegei a
rothadás folyamán viaszszerü vagy szappanszerü anyaggá alakulnak
át. A franczia, angol, német törvényszéki orvosok, valamint a
magyar tudósok is sok efféle esetet följegyeztek s megmagyaráztak.
Abban minden tudós megegyezik, hogy a holttest száraz környezetben
nem szappanosodik el, hanem nedves, vizenyős, sőt vizes
környezetben kell a holttestnek állani, hogy elszappanosodjék.</p>
<p>Abban is egyetért minden tudós, hogy bizonyos megfelelő idő kell
ahhoz, hogy az elszappanosodás bekövetkezzék. <span class=
"pagenum"><a name="Page_48" id="Page_48">-48-</a></span> Egy-két
nap arra nem elegendő. A legkisebb idő, a mely alatt tudományos
bizonyossággal bekövetkezett, tizenhat nap. A legtöbb eset ötven,
hatvan, nyolczvan napi, három-négy havi, sőt még sokkal több
időtartamra enged következtetést.</p>
<p>Itt most már hézag előtt állunk. A tudomány hézaga előtt.</p>
<p>Hogy izom- és zsiradékféléből a szappanosok mennyi idő alatt
tudnak mesterségesen szappant főzni: ezt jól tudjuk. De azt is
tudjuk, mennyi viz, mennyi és milyen sóféle kellék s mekkora meleg
szükséges ahhoz, hogy a szappan előálljon.</p>
<p>A holttestekkel ezt a kisérletet a tudósok eddig el nem
végezték.</p>
<p>Képződik-e hullaszappan mindenféle természetes vizben? Vagy csak
némely természetes vizben? S minő hőfokának kell lenni a viznek? S
minő sóféle tartalomnak is kell abban a vizben lenni?</p>
<p>S azután mi az oka annak, hogy egyik holttestnél előbb, a
másiknál utóbb képződik a hullaszappan? Az élők szerve, kora,
életmódja, betegsége vagy haláloka teszi-e a különbséget vagy pedig
az évszak, a vizes környezet hőfoka vagy a vizben levő sófélék
mértéke és minősége?</p>
<p>Mindez megoldatlan kérdés.</p>
<p>De ennek daczára is vitát nem türő gyakorlati igazságok:</p>
<p><i>először:</i> vizben és vizes környezetben a holttest ki nem
száradhat, bőre pergamenné nem lehet, mumiává nem válhatik;
<span class="pagenum"><a name="Page_49" id=
"Page_49">-49-</a></span></p>
<p><i>másodszor:</i> viz nélkül vagy vizes környezet nélkül a
holttest semmiféle része hullaszappanná át nem alakul, s rajta
adipocera nem képződhetik;</p>
<p><i>harmadszor:</i> hogy a csonka-fűzesi holttest némely része
mumiává vált: annak egészen természetes oka az, hogy 1882. évi
junius hó 20-tól deczember hó 7-ig teljesen száraz egykori
homokbuczkába volt eltemetve; 170 nap elég arra, hogy a holttest
bőre pergamenné váljék;</p>
<p><i>negyedszer:</i> hogy a csonka-fűzesi holttest némely része
hullaszappanná vált: annak természetes oka az, hogy 1882. évi ápril
hó 1-től junius hó 18-ig, tehát 79 napon át a Tisza vizében
volt.</p>
<p>Mindez teljesen összevágó egyszerü bizonyság, mely nem tanárok
és szakértők nyilatkozatán, hanem a természet változhatlan
törvényein alapszik.</p>
<p>A csonka-fűzesi szakértők a holttest kiszáradását természetesen
nem vehették észre, mert hiszen junius 19-én még az nem volt
kiszáradva, mivelhogy akkor vették ki a Tiszából. A holttest
elszappanosodását pedig nem vették észre, mert ahhoz nem volt se
elég figyelmük, se elég tudományuk. Hogy észrevehessék: épen oly
bemetszéseket kellett volna tenniök, a milyeneket az egyetemi
tudósok tettek. Ezt azonban elmulasztották.</p>
<p>Ha el nem mulasztják, ha az adipocérát észreveszik: akkor nem
mondhatták volna, hogy a holttest csak legföljebb három nap óta van
a vizben s hogy legföljebb tiz napos halott. Ily állítást a
természet törvényei meg <span class="pagenum"><a name="Page_50" id=
"Page_50">-50-</a></span> nem engedtek volna. E helyett kénytelenek
lettek volna kimondani, hogy a holttest legalább 16 nap óta, sőt az
eddig észlelt hasonló esetek nagy száma után valószinüleg 70–80 nap
óta van a vizben. Tehát azon idő óta, a mikor Solymosi Eszter
eltünt.</p>
<p>De ha ezt kimondják: hova lett volna akkor a tutajosok elleni
hajsza, a hullacsempészet otromba elmélete s a vérvád és annak
gyülöletszító izgalmai?</p>
<p>– – Volt azonban az egyetemi tudósok leletében még néhány
részlet, melyet itt föl kell említenem.</p>
<p>A halott hóna alján semmiféle szőrszálat nem találtak. Van némi
jelentősége ennek is. Teljesen felnőtt s a mint mondani szokás,
érett nőnél a hónaljon szőr szokott sarjadzani. Alig van kivétel.
Ellenben éretlen, kiskoru nőnél még nem szokott kinőni. A
csonka-fűzesi szakértők se vettek észre szőrt s azért látleletükben
föl se említették. Később a törvényszék előtt mégis azzal álltak
elő, hogy ők világosan észrevették a hónaljak szőrét. A
kinevettetés lett jutalmuk. Ha észrevették: miként mulaszthatták el
annak följegyzését? De ha észrevették volna: akkor az egyetemi
tudósok is megtalálják. Hiszen a szőr 170 nap alatt ily körülmények
közt el nem rothad, nyomtalanul el nem pusztul.</p>
<p>A lábakról és a kezekről az összes körmök hiányoztak. Valósággal
hiányoztak.</p>
<p>Ez a tünet kissé megdöbbentette a csonka-fűzesi szakértőket. Ők
azt állították leletükben, hogy a holttestnek gondosan ápolt körmei
vannak s ime most <span class="pagenum"><a name="Page_51" id=
"Page_51">-51-</a></span> nincs egy köröm se. Hová lettek a körmök?
A tudományból ők is tudtak annyit, hogy a köröm nem enyészik el
hamarosan. A belső részek, az izmok, inak, zsirrétegek, a bőr mind
előbb rothadnak el, mint a köröm. S ime itt csaknem minden testrész
megvan többé-kevésbbé, csak épen a körmök hiányoznak.</p>
<p>Hiányoztak a bőrnek ugynevezett felhám-részei is. Az egyetemi
tudósok gondosan kikutattak mindent, még górcsővel, nagyító üveggel
is megvizsgáltak mindent: de hiában. A felhám mindenütt hiányzott,
annak semmi részére, semmi lemezkéjére nem akadtak.</p>
<p>E tünet sokban összefügg a körmök hiányával.</p>
<p>Az egyetemi tudósokat is nagyon meglepte a körmök hiánya. Ha a
körmök hiányoznak: akkor a csonka-fűzesi orvosok látlelete hamis.
Ilyen dolgot nemes gondolkozásu ember könyedén el nem hihet.</p>
<p>A keserüvizes szekrényke fenekén a holttest alatt sok homok
volt. Lehetett öt-hat czentiméternyi magasan. A szekrénykének nem
volt jó teteje. Temetéskor is, sirbontáskor is sok homok hullott
bele.</p>
<p>Az egyetemi tudósok nagy gondossággal összegyüjtötték ezt a
homokot s tenyerük és két ujjuk közt átmorzsolták az egészet.
Hosszu időkig tartott e munkájuk. Keresték a körmöket.
Lehetetlennek tartották, hogy a látlelet hamis legyen. Azt hitték,
a körmök a sirban lehullottak az ujjpereczekről s azoknak ott kell
lenni a homokban.</p>
<p>Bizony azok nem voltak ott.</p>
<p>Említettem már, hogy Józsa András nagyhirü tudós <span class=
"pagenum"><a name="Page_52" id="Page_52">-52-</a></span> orvost
rendelte oda az egyetemi tudósok ellenőrzésére a törvényszék. A
mikor már bizonyos volt, hogy a körmök nem kerülnek meg, igy szólt
Józsa:</p>
<p>– Nem tudok arra példát, hogy a körmök ily rövid idő alatt
elrothadtak volna.</p>
<p>Scheuthauer nagy nyerseséggel felelt.</p>
<p>– Nem is rothadtak azok el, hanem a bonczoló orvos urak
tévedtek; nem látták ők a körmöket; valótlant irtak a
látleletbe.</p>
<p>Ingerült volt az ősz tudós. Nehéz testével földig görnyedve több
mint fél órája keresgélte már a porszemek közt a körmöket. A hideg,
a félhomály, az átkozott gunyhó kietlen szobája, a zsibongó tömeg,
a biróság bizalmatlansága fölizgatták már. Azért volt olyan
nyers.</p>
<p>Nyers szavában sulyos hadizenet nyilvánult.</p>
<p>A csonka-fűzesi szakértők egyik sulyos okoskodása az volt, hogy
a Tisza-hozta holttest azért se lehet Solymosi Eszter, mert a
holttest keze-lába finom gyönge bőrü, jól ápolt körmökkel,
keztyühöz és czipőhöz szokva, a ki soha durvább munkát nem végzett,
holott pedig Solymosi Eszter durva munkához szokott szegény
cselédlány, a ki az év nagy részén át mezitláb szokott járni,
keztyü pedig sohase volt a kezén.</p>
<p>Most ez az okoskodás dugába dül.</p>
<p>Mert hiszen a vizi holttestről bizonyos idő elteltével lemállik
a bőrnek felhám-rétege és csakhamar lemállanak a körmök is. A
csonka-fűzesi holttestről már felbukkanása előtt lemállottak, mert
különben mind a felhám rongyait, mind a körmöket kétségtelen
bizonyossággal <span class="pagenum"><a name="Page_53" id=
"Page_53">-53-</a></span> meg kellett volna találni, minthogy azok
ily rövid idő alatt el nem rothadhattak. Ha pedig már lemállottak:
akkor a szegény cselédlányka keze-lába is csak oly finom gyönge
bőrü, mint a királykisasszonyé.</p>
<p>Hanem hát a parlagi szakértők nem nézték meg jól se a felhámot,
se a körmöket. A körmökben ugy is gyakori, mert igen könnyü a
tévedés. A rothadás folytán vizben lemállott köröm ágya csalódásig
hasonlít a valódi körömhöz s bemetszések nélkül biztosat állítani
nem szabad. Ezt pedig azok a szakértők teljesen elmulasztották s
látleletük e pontját ennélfogva könnyelmüen készítették. S e
könnyelmüségnek borzasztó következése lett. Erre, mint egyik
főkörülményre hivatkozva mondták ki merész határozottsággal, hogy a
holttest idegen ismeretlen nőé s nem Solymosi Eszteré.</p>
<p>Az egyetemi tudósok följegyezték, hogy a halottnak 28 foga van,
tehát a 4 bölcseségfog még ki nem nőtt. Ezeknek csak most kezdődik
a növésük bent a fogmeder mélyén.</p>
<p>Végül egyebek közt gondosan följegyeztek mindent, a mit a
csontok fejlődési fokozatára nézve fontos jelenséget találtak. Az
emberi csontok az élet kezdetétől fogva az egész életfolyamon át
szakadatlan fejlődésben vannak. A fejlődés egyes szakaszait az
életkor teljessége után a tudomány kevéssé tudja megkülönböztetni.
A negyven éves ember csontjai majdnem tökéletesen olyanok, mint a
huszonöt évesé. De másként van ez az életkor teljessége előtti
életszakaszokban. A magzatnak, a csecsemőnek, a gyermeknek, a
serdülőnek <span class="pagenum"><a name="Page_54" id=
"Page_54">-54-</a></span> s a fölserdültnek csontjai szembeötlő
fejlődési fokozatokat mutatnak. E fokozatokat már több mint száz év
óta gondosan jegyezgetik a tudósok. A csonkafűzesi holttestnél az
volt a döntő kérdés, vajjon az Solymosi Eszter holtteste lehet-e?
Solymosi Eszter a serdülő korban volt, mikor eltünt. Csak 14 éves s
azon felül alig négy hónapos. Az ő csontjai, ha csakugyan ő volt a
halott, bizonyára sokban más fejlődési fokot mutattak, mint 18–20
éves érett nőé, a milyennek a csonka-fűzesi szakértők állították.
Az egyetemi tudósok tehát a csontokra különös figyelmet
fordítottak.</p>
<h3>II.</h3>
<p class="summary">(A fogak szemléje. – Huriné nem nézi meg a
holttestet. – Két fog rendetlenül fekszik egymás mellett. – Ugyanez
a rendetlenség Solymosi Zsófiánál is. – A fogak és körmök tanui. –
Hátha ellopták a körmöket.)</p>
<p>Késő éjszakáig folyt a munka. Éhség, hideg és fáradtság éjfél
után 2 órakor véget vetett a munkának. A biróság felhivta a
szakértőket, hogy másnap 8-án reggel folytassák a munkát s leletük
alapján mondjanak véleményt.</p>
<p>Meg kell jegyeznem, hogy a közvád képviselője, Szeyfferth
főügyészi helyettes azt inditványozta, hogy a holttest fogait
nézzék meg Solymosi Eszter egykori ismerősei, vajjon nem
ismernének-e rá Solymosi Eszter fogaira?</p>
<p>Nem elleneztem, de nem is javasoltam ez inditványt. Hiábavaló
kisérletnek tartottam. Voltak rá jó okaim. <span class=
"pagenum"><a name="Page_55" id="Page_55">-55-</a></span></p>
<p>Hogy valami különös, rendetlen, feltünő, mindenkinek szembeötlő
foga lett volna Solymosi Eszternek: ezt nem mondta senki. Sőt az
ellenkezőt állította mindenki. Már pedig hogy egy szegény
cselédlánynak, a ki még csak most lép ki a gyermekkorból, valaki
ugy megvizsgálta volna teljesen rendes alaku fogait, hogy azokról
kilencz hónap mulva is biztos tanuságot tehessen: ezt én az élet
ismerete alapján gyakorlatilag lehetetlennek tartottam.</p>
<p>Azután a holttestnél az ajkakat a rothadás és az elszáradás már
csaknem teljesen lesorvasztotta. Az ajkak nem födték többé az inyt
és a fogakat. Eltünt már az iny is, az a szép élénk piros
izom-szalag, mely oly szépen tünteti föl a gyermekfogak fehérségét.
A halott fogai meztelenen vigyorogtak, mint a hogy halálfejen
szoktak. Ily alakban azok az oda hivandó tanuk sohase láthatták az
élő Solymosi Eszter fogait. De mások fogait se. Ha az iny már nincs
meg: a fog különben is kétszerte nagyobbnak látszik.</p>
<p>Nem volt meg már a fognak élő szine se. Az az igen gyengén
sárgás fényes fehér szin, a mely az ép és egészséges gyermekfogat
oly széppé teszi. A halott fogait meglepte már az enyészetnek
gyöngén szürkés sárga szine, a holttestek csontjainak szokott
szine. Bizony más volt ez a szin, mint az élő lányka fogainak
szine.</p>
<p>Legfőbb okom pedig mégis az volt, hogy nem biztam az oda hivandó
tanukban. A zsidóüldözők által a községi biró révén s mások révén
is régen jelszó <span class="pagenum"><a name="Page_56" id=
"Page_56">-56-</a></span> volt már a faluban, hogy a holttestet a
zsidók csempészték, az egy idegen zsidólánynak borotvált fejü
holtteste s a ki abban az eltünt Esztert ismerné föl: az a
keresztyénység ellensége s a zsidóknak pártolója. Mit várjak én ily
körülmények közt ilyen gondolkozásu tanuktól? Oly tanuktól, a kik
még juniusban a sokkal épebb csonka-fűzesi holttestben se tudták,
sőt nem is akarták az eltünt lánykát fölismerni.</p>
<p>Ám, ha a biróságnak úgy tetszik: hallgassa meg a fogak
tanuit.</p>
<p>Oda hivták az eltünt lányka anyját, nézze meg a holttest fogait:
ezek voltak-e Eszter fogai!</p>
<p>A szegény asszony oda pillantott a halálfej fogaira, de rögtön
elfordult.</p>
<p>– Dehogy voltak ezek az én lányom fogai. Az én lányom fogai
olyanok voltak, mint a rizskása, fehérek és kicsinyek.</p>
<p>Ily módon beszélt a többi tanu is: özvegy Solymosi Gáborné,
Farkas Eszter és Olajos Bálint.</p>
<p>Azt magam is szerettem volna, hogy Huri Andrásné nézze meg a
holttestet. Ő nála szolgált s az ő szemei előtt volt utoljára az
eltünt lányka. Más okom is volt arra, hogy ő szemtől-szembe
kerüljön a holttesttel. Erről az okomról a munka végén számolok be.
Azonban Huri Andrásnét semmiféle hatalom rá nem birta arra, hogy a
holttestet megtekintse.</p>
<p>Én követeltem, hogy a biróság jogos erkölcsi kényszerrel
rendelje oda a holttest mellé, annak megszemlélésére Hurinét. A
biróság nem tette meg. Sőt tanuk <span class="pagenum"><a name=
"Page_57" id="Page_57">-57-</a></span> gyanánt kihallgatta Jakab
Andrásné született Vámosi Juliannát, Dunaveczki Andrásné született
Juhász Veronát, Kobrus János esküdtet, Farkas József községi
közgyámot eszlári lakosokat, a kik arról tettek tanuságot, hogy
Huri Andrásné ijedős természetü, holttestet meg nem tud nézni, még
saját lányát se nézte meg, mikor meghalt.</p>
<p>Mindez igaz lehetett.</p>
<p>A fogak története tovább is tartott.</p>
<p>A következő napon megnézték Solymosi Zsófinak és Solymosi
Jánosnak, az eltünt lányka testvéreinek fogait. A község házának
tanácstermében volt ez a szemle. Én különösen érdeklődtem a fogak
iránt s nagyon élesen megnéztem a halott fogait is és Solymosi
Zsófi fogait is. És sajátságos tünetre bukkantam.</p>
<p>A holttest alsó fogsorában a két középső metszőfog nem rendesen
állott egymás mellett, hanem egyik a másikat kissé eltakarta. Ezt a
kis szabálytalanságot nyomban le is rajzoltam magamnak.</p>
<p>De ugyanazon fogakra ugyanazt a szabálytalanságot találtam
Solymosi Zsófinál is. Sőt egyébként is egyenlőknek ismertem föl a
két egyén fogait.</p>
<p>E nem nagyon feltünő, de mégis különös fogszabálytalanság
egyezésére figyelmeztettem az egyetemi tudósokat. Egyáltalán nem
találták följegyzésre méltónak. Mihálkovics azt mondta:</p>
<p>– Tiszta esetlegesség is lehet, tehát tudományos szabatossággal
közös örökségnek nem tekinthetjük. <span class="pagenum"><a name=
"Page_58" id="Page_58">-58-</a></span></p>
<p>Hát jól van. Nem üztem-füztem tovább a dolgot. Döntő
fontosságnak a nagy perben magam se tartottam. De ma is azt vélem,
hogy sok egyéb azonossági biztos körülmény mellett az anyajegy
egyezése is jelentőséges tünet. Ha az egyetemi tudósok el nem
riasztanak: minden esetre törekszem megnézni az édes anya fogait és
ha ugyanazon fogakon ugyanazt a szabálytalanságot ott is
megtalálom: előttem akkor maga ez egyetlen jelenség is vitathatlan
bizonyosságra emelte volna a csonka-füzesi holttest
származását.</p>
<p>Arra azonban rábirtam az egyetemi tudósokat, hogy leletükbe a
fogak ama szabálytalanságát bejegyezzék.</p>
<p>A vizsgálóbirák nem hagyták figyelmen kivül a fogak tárgyában
tett nyilatkozataimat. Hisz ők is látták a maguk ép szemével, hogy
a holttest fogai s Zsófi fogai teljesen egyeznek s hogy az emlitett
két fog állásbeli szabálytalansága is teljesen egyező. Siettek e
tünetet lehetőleg lerombolni.</p>
<p>Mivel rombolhatták le?</p>
<p>Tanukkal. Hiszen boszorkányperben, babonák és kisértetek
kérdésében tanukra van szükség, mert egyéb bizonyság úgy se
kerül.</p>
<p>A hatalmas községi biró deczember 21-én Bary József elé
állíttatta özvegy Solymosi Jánosnét, az anyát, Huri Andrásnét, az
utolsó szolgálatadót, azután Tanyi Józsefnét, Szabó Györgynét és
Tóth Marcsát, kik készek voltak eskü alatt is tanuságot tenni
arról, hogy Solymosi Eszter fogai más alakuak és kisebbek voltak,
mint Zsófi nénje fogai. <span class="pagenum"><a name="Page_59" id=
"Page_59">-59-</a></span></p>
<p>Hát hiszen ez még hagyján. De így oldották meg Bary Józsefék az
ő határt nem ismerő jámbor tudatlanságukban a körmök kérdését
is.</p>
<p>Köröm ugyanis a sírbontáskor nem volt. Bizonyos pedig, hogy
eltemetés óta el nem rothadhatott. Hova lettek hát a körmök? A
csonka-fűzesi szakértők szentül állítják, hogy junius 20-án még
megvoltak a körmök, a szép, gondosan ápolt körmök. Az ő szavukban a
vérvádhivő urak nem kételkedhettek. Az egyetemi tudósokat tehát
valahogy ki kellett forgatni tudományukból.</p>
<p>De miként?</p>
<p>Természetesen megint tanuk segítségével. Farkas Gábornak, a
mindenttudó községi birónak megint elő kellett állani a tanuk
sokaságával.</p>
<p>Először azt kellett a tanuknak bebizonyítani, hogy a
csonka-fűzesi holttestnek minden körme megvolt. A csonka-fűzesi
szakértők, Trajtler Soma, Kiss Jenő, K. Horváth László, K. Horváth
Géza, ezt már mint tanuk és szakértők úgy is hit alatt állítják. A
községi biró most segítségükre Bary József elé állítja Sós András,
idősb Pap József, Szellei Gábor, Ardai István és Babócsi József
tanukat, becsületes szántóvető és napszámos paraszt embereket, hogy
ők tisztán látták, hogy a halottnak, mikor a Tiszából kikerült,
minden körme megvolt, sőt még a bőre is oly ép volt, hogy arról
bizony semmi se hiányzott. Ezzel azt akarta Bary bebizonyítani,
hogy a bőrnek még felhám-rétege se hiányzott. <span class=
"pagenum"><a name="Page_60" id="Page_60">-60-</a></span></p>
<p>De hátha valaki időközben ellopta a körmöket? Ez is nagy kérdés
most már.</p>
<p>A zsidókról föl lehetne tenni ugyan a vizsgálóbiró bölcsessége
szerint, hogy még a körmöket is ellopták, de ezzel a fogással
semmit se lehet elérni, mert hiszen a zsidókat a holttesthez közel
se eresztették attól az időtől kezdve, a mikor a csonka-fűzesi
szakértők a körmöket szentül látták. A ki nem zsidó: az pedig miért
lopta volna el a körmöket?</p>
<p>A holttest körül az első felbonczolás óta az ide-oda hurczolás,
a koporsóba fektetés és temetés közben maga Farkas Gábor, a községi
biró rendesen ott volt. Sós András, Szücs János és Gyulai János
tették bele a keserüvizes szekrénykébe. Szücs János szekerén Juhász
József és Róka Sándor pandurok kisérték ki a katholikus temetőbe.
Ezeken kívül a halott körül voltak még csaknem folytonosan Dargó
András, ifju Horváth Gábor, Mészáros Gábor, Sallós Miklós és ifju
Pap József. Mindezeket az egyetemi tudósok elutazása után Bary
József sietett nyomban kihallgatni, vajjon meg voltak-e a körmök,
nem lopta-e el azokat valaki, holmi idegenek nem férkőzhettek-e a
holttesthez, nem vehettek-e el tőle valamit?</p>
<p>Semmi irányban sehol semmi nyomra vezető jelenség. Ördögök
munkája a körmök eltünése.</p>
<p>Bary József maga is látta, hogy az egyetemi tudósok mily hosszu
időn át mily gondosan keresték a porondban a körmöket. A gombostű
gombját is megtalálták volna teljes biztossággal. A köröm pedig nem
épen <span class="pagenum"><a name="Page_61" id=
"Page_61">-61-</a></span> kis test. Legalább is egy czentiméter a
széle is, a hossza is. Azután nem is egy köröm, hanem husz! Ennyi
köröm el nem veszhetett!</p>
<p>Boldogtalan vizsgálóbiró! Ott voltak már a vizsgálatnál az
egyetemi tudósok. Ott voltam annak ellenőrzésénél már én is. S ő
még mindig azt hitte, hogy apró ravaszkodással, a furfangos biró
tanuival majd megváltoztatja a természet törvényeit s majd
bebizonyítja, hogy a vasorru bába hogy buvik át a kulcslyukon s a
boszorkány szeméten ülve, hogy száll át hegyeken és völgyeken fönt
a levegőég magasában.</p>
<p>Bizony megvoltak azok a körmök, de csak a Tisza árjaiban. A
mikor Csepkanics szemei meglátták Csonkafűzesnél a viz sodra által
feléhajtott holttestet: már akkor azok a körmök lemállottak s talán
hetekkel előbb lemállottak a holttest ujjairól. Mert igy rendelte a
legnagyobb ur, az egyetlen igazi ur: a természet törvénye.</p>
<h3>III.</h3>
<p class="summary">(Az igazi tudós. – Az egyetemi tudósok a
holttestnek Budapestre szállitását kivánják. – A törvényszék a
holttest felét küldi. – A haj- és szőrszálak letöredezése.)</p>
<p>A következő napon, deczember 8-án kellett volna az egyetemi
tudósoknak véleményt adni. De nem adtak, mert nem adhattak.</p>
<p>Véleményeikben főleg a holttest életkorára kellett volna
kiterjeszkedniök. Ha erre ki nem terjeszkedhettek: véleményüknek
alig lehetett büntetőjogi nyomatéka. <span class="pagenum"><a name=
"Page_62" id="Page_62">-62-</a></span> Az volt a főkérdés, hogy a
holttest életkora megfelel-e Solymosi Eszter életkorának.</p>
<p>Parlagi szakértő könnyen felel. Nála mindjárt kész a vélemény.
Igen vagy nem. Manó vigye a dolgok belső igazságát, nem az ő dolguk
törődni a vádlottak sorsával, az igazságszolgáltatás pedig védje
meg a maga tekintélyét, a hogy tudja.</p>
<p>A komoly, az igazi tudós nem igy vélekedik. Ő tisztán akar
látni, a természet törvényét s e törvény működését világosan meg
akarja ismerni s világosan föl akarja tüntetni. Előtte az igazság
kiderítése becsület kérdése. Sőt gyakran ennél is több: az életnek
és halálnak kérdése. Buvárló munkájában az igazi tudós nem riad
vissza semmitől s a nehézségek és akadályok csak fokozzák erélyét.
Leszáll a tűzokádók torkába, fölmegy a jégcsucsok életölő
magasságába, behatol a a fenevadak barlangjába s a földnek sarkaiba
s nyugodtan észlel és kisérletez a dögvészek tanyáin. A komoly
tudósok az emberiség legfönségesebb hősei. A királyok, a
hadvezérek, a népek kormányzói, a csatamezők elszánt vitézei mind
kis arányu szürke alakok az igazi tudóshoz képest.</p>
<p>Mind a három egyetemi tudós kidőlt már az élők sorából. Borongó
érzéssel gondolok arra, hogy művem megirását meg nem érhették.
Néhány szavam jól esett volna nekik s talán jutalomnak tekintették
volna ama kinos rágalmak ellenében, melylyel őket a sajtó nagy
része s a felizgatott tömeg szitkozódása elborította. Ők maguk
legkevésbbé szerették, hogy a nyiregyházi törvényszék <span class=
"pagenum"><a name="Page_63" id="Page_63">-63-</a></span> őket bizta
meg a munkával. Szokott tudományos buvárkodásukból kizavarta őket e
munka. Egyébként se örültek a megbizatásnak. Az egyetemi ifjak
közt, saját hallgatóik közt is igen el volt terjedve a zsidók ellen
való gyülölködés. Tanári tekintélyük szenvedhetett csorbát s e
körülmény árt a tanítás sikerének. Ha valamely irányban jutalmazó
lett volna a megbizatás: lemondtak volna róla. De kellemetlen s
esetleg veszélyes volt: ez okból becsületbeli dolognak tartották
annak eleget tenni.</p>
<p>Scheuthauerrel elhitették, hogyha mereven, ridegen ellene szegül
a csonka-fűzesi szakértők munkájának, utóbb még ő kerülhet vád alá
s szabadságát is elvesztheti. Különböző alkalommal három izben
fordult hozzám azzal a kérdéssel: biztosíthatom-e arról, hogy őt,
ha minden tekintet nélküli szigorral terjeszti elő véleményét, a
biróság nem fogja bántani?</p>
<p>– Gyerekes aggodalom. Miért és miként bánthatná?</p>
<p>– Különben nekem mindegy, így felelt. Én megvizsgálok mindent s
ha kerékbe törnek is: nyersen megmondom véleményemet.</p>
<p>Mihálkovich és Belky sokkal simább modorban, de hasonló
elszántsággal teljesítették a megbizást.</p>
<p>Deczember 8-án azt mondták hivatalosan: »Arra hogy a
csontrendszer fejlettségéből, úgyszintén a fogak állása
fejlődöttségéből a hullának életkora állapíttassék meg,
kinyilvánítjuk, hogy a csontrendszernek általunk már adott tüzetes
leirását, úgyszintén a fogakét is a kérdés pozitiv eldöntésére
elegendőnek nem tarthatjuk, a <span class="pagenum"><a name=
"Page_64" id="Page_64">-64-</a></span> mennyiben az életkornak
biztos megállapítása czéljából a csontrendszer egyes részeinek
hosszabb művelet alá vétele, nevezetesen azoknak hosszu időn át
folytatott áztatása (maceratio) szükséges.«</p>
<p>A serdülő, a még teljességre nem fejlett életkorban még bizonyos
csontrészek, csontizvégek csak porczogók s nem tökéletes csontok.
Ezenkívül bizonyos csontok még nem teljesen egygyé csontosult
egészek, hanem egymástól vékonyabb vagy vastagabb porczogó által
elválasztott részek. A teljessé vált életkorban a porczogók már
eltünnek s mondhatni, mindenütt csontokká alakulnak át. Fiatalabb
életkor: több porczogó; idősebb életkor: kevesebb porczogó. Ám a
serdülés kora is több évre terjed. Leányoknál a 12-ik életévtől a
18-ik életévig, sőt egyiknél-másiknál még ennél is korábban
kezdődhetik s még annál is későbben végződhetik.</p>
<p>Solymosi Eszter 14 éves s közel 4 hónapos volt. Az egyszerü
megtekintés a csontok porczogóinál 15, 16, 17 évi életkorra is
mutathatott, azonban ha vizben áztatás által a porczosodás
fejlődésének tökéletes méreteit meg lehet határozni, akkor talán a
csonka-fűzesi holttest lehet 14 éves életkoru leányé is s akkor
talán a Solymosi Eszterrel való azonossága ellen ez oldalról se
lehet kifogást tenni.</p>
<p>Végre is a természet minden igazsága kiderül, ha törvényeit
működésük eredményeiben tisztán föl tudjuk ismerni. Ez okból azt
kérték az egyetemi tudósok, hogy a törvényszék a holttestet
egészben küldje Budapestre s azt ott bocsássa rendelkezésükre. Ott
majd lesz világos, <span class="pagenum"><a name="Page_65" id=
"Page_65">-65-</a></span> füthető műterem s ott meglesz minden
segédeszköz.</p>
<p>Az egyetemi tudósok e javaslatát melegen támogatta a közvád
képviselője is, melegen támogattam én is. Hiszen e nélkül az
igazság közvetlen közelébe épen a főkérdésben el nem
juthattunk.</p>
<p>Hej, de a nyiregyházi törvényszék másként gondolkodott. Nem
mondta ugyan ki, de szentül azzal a gyanuval élt, hogy utközben,
mások kezén valahogy utóbb is elvész a csonka-fűzesi holttest s
helyébe valamely fiatal 14 éves lányka holttestét csempészi valaki.
A zsidóknak sok a pénzük. Sok pénznek nagy a hatalma. Ő bizony az
egész holttestet ki nem adja kezéből, legyen elég annak fele.</p>
<p>Földarabolták a holttestet. A test darabjait leltárba se vették
s lehetőleg két egyenlő részre osztották. Jobbkéz, balláb ide;
balkéz, jobbláb amoda. A csigolyacsontokból s az oldalcsontokból
egy csomó az egyik részre, másik csomó a másik részre. Koponya- és
izom-részek összekaszabolva ide-amoda. S azután az egyik felerészt
elhelyezték eczetes-uborkás üvegbe, bekötötték, birói pecséttel
lepecsételték s átadták a börtönőröknek, őrizzék a bünjelek
gyüjteményében az idők végezetéig. Megvolt még tizenkét esztendő
mulva is.</p>
<p>A másik felerészt szekrénybe csomagolták s felküldték Budapestre
az egyetemi tudósokhoz.</p>
<p>A törvényszék ez eljárását tárgyilag igazoltnak kell voltaképen
tartanunk. Ha a bünjelekkel afféle tudományos kisérletet kell
tenni, a melynek folytán azok alakja vagy természete megváltozik
vagy azok megsemmisülnek: <span class="pagenum"><a name="Page_66"
id="Page_66">-66-</a></span> akkor a bünjel egy részét változatlan
alakban és minőségben lehetőleg meg kell őrizni, hogy a szakértői
működést ellenőrizni lehessen s esetleg a perujítás elől az utat a
bünjel megsemmisülése el ne zárja.</p>
<p>Deczemben 18-án vették át az egyetemi tudósok a testrészekkel
megtöltött szekrényt. A következő napon a közvádló királyi
főügyészség azt indítványozta, hogy törvényszéki küldöttség bontsa
föl a szekrényt. A budapesti királyi törvényszék egyik biráját és
jegyzőjét s törvényszéki orvosát küldte a fölbontásra. Ez deczember
18-án történt. Magam is ott voltam a védelem képviseletében. A
holttest tagjait darabonként gondosan leírva vették át az egyetemi
tudósok. Az átvétel szabályszerü volt.</p>
<p>Egy parlagi dévajságnak mégis nyomára jöttünk. A mikor
Nyiregyházán a vizsgálóbiró néhány szakértő orvos közbenjöttével a
holttest részeit becsomagolta: azok közé egy szopós borju egyik
bordájának darabját is becsomagolták. A ki ezt cselekedte,
bizonyára azt gondolta, hogy az egyetemi tudósok talán hamarjában
észre se veszik, hogy az a darab csont borjucsont s majd minő
fejtörést okoz az nekik, hogy ez a csont mekkora életkorra
mutat.</p>
<p>Ezentúl nem mentem az egyetemi tudósokhoz. Végezzék munkájukat
zavartalanul.</p>
<p>Azonban a zsidógyülölő lapokban naponként jöttek közlemények a
tanulmány részleteiről. Irányzatos közlemények, melyeket én igaznak
nem tarthattam. Láttam, hogy e közlemények a közönséget csak úgy
félre akarják <span class="pagenum"><a name="Page_67" id=
"Page_67">-67-</a></span> vezetni, mint a mikor még a vizsgálat
kizárólag Baryék kezében volt. Tudtam, hogy a három egyetemi tudós
semmi lappal nincs összeköttetésben, hanem kell valakinek lenni
közelükben, a ki széthordja a hireket. Kipuhatolni, hogy ki az s
hogy nincs-e valami szerepe a szakértői nyomozási kisérletekben:
fölkerestem karácsony ünnepe körül Mihálkovichot.</p>
<p>Következményeiben fölötte fontossá lett e látogatás.</p>
<p>A csonka-fűzesi szakértők egyik állítása az volt, hogy a
Tisza-hozta holttest haja, szemöldöke s nemi szőre le volt
borotválva. Látleletükben is van erre utalás, de lapjaik egyébként
is ezzel kürtölték tele a világot.</p>
<p>A czélzat világos volt. Kimondták, hogy a holttest csempészett
idegen holttest s irányt akartak adni arra is, honnan kerülhetett a
holttest. Az a vélemény van általában elterjedve az országban, hogy
az óhitű zsidók elhalt nőiket, leányaikat eltemetés előtt meg
szokták borotválni. Minthogy pedig a csonka-fűzesi szakértők
szerint a csempészett holttest is meg van borotválva: ime tehát
láthatja a közönség, hogy a holttest valami zsidó lány holtteste
eredetileg. Ujabb igen fontos ok arra, hogy az a holttest csakugyan
nem Solymosi Eszter.</p>
<p>Az iránt érdeklődtem először, vajjon hát a holttest haj- és
szőrszálai csakugyan le vannak-e borotválva vagy a rothadás folytán
kimállottak vagy letöredeztek?</p>
<p>Mihálkovich műtermében egy fiatal szőke, rokonszenves és
értelmes arczu orvostudorral, úgynevezett tanársegéddel
találkoztam. Nevére nem emlékezem. Úgy rémlik előttem: Perényi
volt. Épen ő vizsgálta <span class="pagenum"><a name="Page_68" id=
"Page_68">-68-</a></span> vajjon a haj- és szőrszálak késszerü éles
eszközzel vannak-e levágva? Kérdeztem, mit talált eddig? Nagy
előzékenységgel felelt kérdésemre s mutatott meg mindent.</p>
<p>Azt mondta: a haj- és szőrszálak bizony borotvával vannak
eltávolítva.</p>
<p>Meglepett ez a felelet. A hogy én eddig különös gonddal és
óvatossággal magamnak az egész ügy képét megrajzoltam: ez a felelet
azt a képet nyomban eltorzította. Hiszen az a kép nem igaz, ha a
felelet tartalma igaz.</p>
<p>Kértem, mutassa csak meg azt a hajszálat.</p>
<p>Megmutatta. Talán nyolczszoros vagy tízszeres nagyító üveggel
jól megnéztem.</p>
<p>Bizony nem lemetszett, hanem letört vagy leszakított hajszálnak
láttam én azt első pillanatra is. S minél jobban megnéztem: annál
bizonyosabbnak láttam rajta a törést vagy szakítást. Tökéletesen az
eltört kenderkóróhoz hasonlított.</p>
<p>Nyomban lerajzoltam néhány szálat tört vagy szakított végével.
Rajzom ma is megvan. Akkor még a törvényszéki orvostanok a haj- és
szőrszálak rothadási letöredezésének gyakorlati kérdésével alig
foglalkoztak. A következő év elején Hoffmann Eduárd tudor, a bécsi
orvosi egyetem nagyhirű tudósa már tüzetesen tanulmányozta ezt a
kérdést. Ő is készített a letört vagy leszakított haj- és
szőrszálakról rajzot, melyeket vizi holttesteken talált. Az ő rajza
tökéletesen összevág az enyémmel. Észlelésem tehát igazolást nyert.
<span class="pagenum"><a name="Page_69" id=
"Page_69">-69-</a></span></p>
<p>De a nagy perben még sem lett gyakorlati jelentősége.</p>
<p>Az egyetemi tudósok ugyanis úgy találták, hogy a csonka-fűzesi
holttesten a haj- és szőrszálak egy része tövestül hiányzott, tehát
a rothadás folytán tövestül lemállott. Ez esetben a haj hagymáinak
fészke egészen üres volt. De azt is teljes bizonyossággal
észlelték, hogy a haj- és szőrszálak egy része a bőr felszíne
alatt, másik része pedig a bőr felszíne fölött töredezett le. E két
esetben a haj hagymái megvoltak bent a fészekben.</p>
<p>Ezzel a leborotválás könnyelmű elmélete halomra dűlt. Mert olyan
borotválás csakugyan nincs, mely a hajszálak egy részét a bőr
felszíne fölött, másrészét a bőr felszíne alatt metszhesse le,
harmadik részét pedig ugyanazon helyen tövestűl távolítsa el.</p>
<p>Észlelésemről nyomban értesítettem a tanársegédet. Szó nélkűl
vette tudomásúl.</p>
<h3>IV.</h3>
<p class="summary">(Mihálkovich első véleménye szerint a holttest
idősebb leányé, nem Solymosi Eszteré. – A 17 éves férfi csontváza
fejletlenebb. – Engem nem tud meggyőzni. – A fejlődés különböző. –
Kérdéseim a tudósokhoz. – A prágai orvosi egyetem 14 éves
leánycsontváza. – Scheuthauer buzgósága. – A tudósok végső
véleménye.)</p>
<p>Bejött e közben a műterembe Mihálkovich, a kiváló tudós és nagy
búvár. Azt kérdeztem tőle, hogy a csontfejlődés állapotából lehet-e
már eddigi észlelésünk után a csonka-fűzesi holttest életkorára
következtetni?</p>
<p>Azt felelte: az áztatási kisérletet még nem fejezték be
teljesen, véleményük végleges megállapítása tehát <span class=
"pagenum"><a name="Page_70" id="Page_70">-70-</a></span> még
lehetetlen, – azonban véleménye szerint a csonkafűzesi holttest
életkorát 14 évnél s négy hónapnál magasabbra kell tenniök.</p>
<p>Megdöbbentem.</p>
<p>Ez már komoly dolog. Ez nagy szeplő lenne az agyamban
megszerkesztett tényálláson. Ez a csonkafűzesi szakértőknek adna
igazat. Hiszen igaz, hogy a három kiváló tudós véleménye is csak
vélemény, mely az ellenkező körülmények bizonyosságra emelését nem
akadályozza meg szükségképen. Az is igaz, hogy a büntetőjogi
bizonyítás anyagának óriási tömege van birtokunkban, melylyel az
azonosságot mégis teljesen tudjuk igazolni. De mégis csak meg lenne
munkánk nehezítve, a tövis mégis bent maradna a sebben s a zsidók
elleni gyülöletszítás mégis új és éles fegyvert kapna kezébe.</p>
<p>Kérdeztem, miféle jelenségekre alapítja véleményét?</p>
<p>Egyik asztalon állt egy tálcza, a tálczán szétszedett emberi
csontok, szennyes, sárga színűek, mint a hogy a föld alatt szoktak
lenni, a mikor már az enyészet minden lágyabb testrészt
megsemmisített körülöttük. Fölvette kezébe a tálczát s elém
tartotta.</p>
<p>– Nézze meg, ugymond, e csontokat. Ezek fiatal legény csontjai,
a kiről föltétlenül bizonyos, hogy 18-ik életévében volt s 17 éves
életkorát teljesen betöltötte. Méltóztassék jól megnézni például a
bordák ízvégeit, az epifiziseket, minő csontosodási állapotban
vannak azok.</p>
<p>Megnéztem.</p>
<p>Akkor elém tartotta a csonka-fűzesi holttest megfelelő bordáit,
hogy most meg ezeket nézzem meg jól s ezek <span class=
"pagenum"><a name="Page_71" id="Page_71">-71-</a></span> ízvégeinek
csontosodási állapotát hasonlítsam össze ama másik bordával.</p>
<p>Összehasonlítottam. Különös gonddal és figyelemmel kerestem a
hasonlatot s az eltérést. S valóban a nagy tudós figyelmeztetésének
segítségével is abban állapodtam meg, hogy a csonka-fűzesi holttest
borda-ízvégeinek csontosodása valami csekélységgel előbbre
haladottabb, mint a tálczán levő 17 éves férfié.</p>
<p>Megint szólt a nagy tudós.</p>
<p>– Ugy-e, nyilvánvaló a különbség? Már pedig, ha én biztosan
tudom, hogy ez a csont 17 éves életkorú s felötlőleg fejletlenebb,
mint a csonka-fűzesi, miként mondhassam én tiszta lélekkel a
csonka-fűzesi holttestet 14 évesnek s 4 hónaposnak?</p>
<p>A nagy tudós a léleknek teljes őszinte mélységéből beszélt.
Elfogultságra, mellékgondolatra, elhamarkodott véleményre, nem
eléggé pontos észlelésre még csak nem is gondolhattam. Hiszen nekem
is kezemben volt a kétféle csont s élő két szememmel magam is jól
láttam a különbséget.</p>
<p>Még se voltam meggyőződve. Sőt még kétség se támadt bennem egy
pillanatra se. Hiszen száz körülmény győzött meg arról, hogy a
rejtélynek nincs más okszerü megoldása, csak az, hogy a
csonka-fűzesi holttest Solymosi Eszter. Igaz, hogy az 14 éves s
közel 4 hónapos életkorú s itt 17 éves csontvázat kevésbbé
fejlődöttnek látok, de az okszerű megoldásnak még ez az ellentmondó
jelenség se állhat útjába.</p>
<p>Miért nem állhat? <span class="pagenum"><a name="Page_72" id=
"Page_72">-72-</a></span></p>
<p>Az élettanban s annak fejlődéstani részében természetesen én nem
voltam tudományos értelemben véve jártas. Nem voltam szaktudós. De
az életjelenségek óriási tömege felnőtt korom óta az én gondos
figyelmemet is magára vonta. Jól láttam, hogy az emberek, állatok,
növények világában mindennapiak a gyorsabban s lassabban fejlődés
tünetei. Föltétlenül biztos voltam abban példáúl, hogy az agynak,
az értelmességnek fejlődése egy-két-három évi különbségtől nem függ
válhatlanúl. Hány gyermeket, fiút és leányt láttam én életemben, a
kinél a minden irányú értelmesség 14 éves életkorban jobban ki volt
fejlődve, mint másoknál a 17 éves életkorban. S az agy is csak oly
része a testnek, mint a csont, tehát a csontnál is csak oly nagy
lehet a fejlődés fokozatában az eltérés, mint az agynál.</p>
<p>Azt is jól tudtam, hogy például a nőgyermeknél a 10-ik és 20-ik
életév között más a fejlődési fokozatok közti időtartam, mint a
férfigyermeknél. Láttam 12 éves nőt teljesen érettet és 17 éves nőt
teljesen éretlent. Egyszóval: tudtam, hogy különböző egyéneknél a
fejlődés foka és időtartama nem egyenlő.</p>
<p>A tünetnek okát tisztán nem tudom, nem is keresem. De a
szaktudósok se tudják. Oka bizonyára az egyéniségben van. Az
egyéniség keletkezésének száz meg száz okát ismeri a tudomány, de
még több okát nem ismeri, még több okáról sejtelemmel se bir.
Mindez azonban máshová s nem a nagy perre tartozik.</p>
<p>Azt mondtam Mihálkovichnak:</p>
<p>– Megdöbbentett ez az észlelés, de meggyőződésemben <span class=
"pagenum"><a name="Page_73" id="Page_73">-73-</a></span> meg nem
rendített. Önök véleménye nehezebbé teszi a védelem munkáját, de a
sikert meg nem gátolja. Egyéb bizonyítékok egész seregével
kétségtelenné teszszük, hogy az a holttest Solymosi Eszteré, tehát
az 14 éves és közel 4 hónapos életkorú. Önök az ország első
szaktudósai e téren, önök által a tudomány nyilatkozik. Ha a
tudomány össze nem fér az egyetlen lehető okszerű megoldással:
akkor csak a tudomány hézagossága jön napvilágra. Nem az igazság
vall kudarczot, hanem mai állásában a tudomány. A törvényszék előtt
minden esetre lesz három kérdésem önökhöz, melylyel az önök
véleményének sulyos hatását fogom elhárítani.</p>
<p>A nagy tudós szelid, komoly arczával s a szemüvegen át is
fényes, okos szemeivel nézett rám kis ideig. Azután azt
kérdezte:</p>
<p>– Szabad volna nekem azokat a kérdéseket megismerni?</p>
<p>– Nincs okom titkolni. Az első kérdésem minden esetre az lesz,
vajjon bizonyos-e, hogy az embernek s az emberi csontoknak a
serdülő korban való fejlődése a nem, fajta, öröklés, átháramlás,
életmód, foglalkozás, éghajlat s esetleges betegségek miatt
egyénenként gyorsabb vagy lassúbb?</p>
<p>– Bizonyos!</p>
<p>– A második kérdésem az lesz, vajjon az életkort a csontok
fejlődéséből megállapító véleményt önök nem a tudomány
összegyüjtött összes adataiból állították-e össze, mint olyat, a
mely csak átlagos életkort tüntet föl s nem egyéni életkort?
<span class="pagenum"><a name="Page_74" id=
"Page_74">-74-</a></span></p>
<p>– Természetes, hogy mi csak átlagos életkorról beszélhetünk.</p>
<p>– Magam is belátom, de meg kell jegyeznem, hogy átlag ember
nincs, hanem csak egyén van. Végül a harmadik kérdésem az lesz, s
ez a legegyszerűbb: látták és e czélból vizsgálták-e önök már egy
vagy több 14 éves leányka csontvázát?</p>
<p>– Én nem láttam s úgy tudom, kartársaim se látták. A mi
egyetemünkön nincs ilyen csontváz-készület.</p>
<p>– Ily esetben én bizony az önök helyén nem mernék határozottan
kizáró véleményt mondani. Sok ember jóléte, becsülete, szabadsága s
talán élete függ a szakértői véleménytől.</p>
<p>A nagy tudós mereven nézett rám. A komoly tudósnak és erős
elmének nagy küzdelme látszott arczán. És látszott a nemes nagy
léleknek az erkölcsi felelősség fölött való viaskodása. Mit
csináljon hát? Hitvány gondolatok eltorzítják és csúffá teszik a
szép arczot is; – nemes léleknek fönséges gondolatai széppé,
ragyogóvá teszik a közönséges arczot is. Háttal volt fordúlva
társalgásunk alatt az ablakok felé, de a terem világos volt s én
meghatva néztem azt a magával és gondolataival küzködő fényes
arczot, ki komoly tudós és becsületes ember. A ki nem bizonykodik,
hanem az igazságot keresi.</p>
<p>Végre azt kérdezte tőlem:</p>
<p>– Mit tenne ön a mi helyzetünkben?</p>
<p>– Minden esetre törekedném néhány 14 éves életkorú
leány-csontvázat saját szemeimmel megvizsgálni. <span class=
"pagenum"><a name="Page_75" id="Page_75">-75-</a></span> Én ily
igen kényes kérdésben csupán mások észleléseiből nem mondanék
véleményt. Hallottam-e vagy Taylorból olvastam-e, de úgy emlékszem,
Angliában a Gay-féle kórháznak közel húszezer csontváza van, ott
bizonyára kell lenni 14 éves leányénak is, bizony én nyomban
kocsira ülnék s oda mennék.</p>
<p>Nem felelt erre semmit. Befejeztük a társalgást s én eljöttem
tőle.</p>
<p>Értesültem azután, hogy ő társalgásunkat Scheuthauer és Belky
szakértő kartársaival közölte. Megállapították, hogy életkor
megállapításának czélzatából egyik se szemlélt még 14 éves
leány-csontvázat soha. Megfontolták, vajjon egyikük vagy másikuk ne
utazzék-e nyomban Angliába? E helyett azt határozták, hogy átírnak
a bécsi, gráczi, prágai egyetemek orvostani karához; megkérdezik:
van-e ott 14 éves életkorú leánycsontváz s kérik, ha van, annak
csontfejlődéstani pontos leirását elkészíteni s megküldeni, sőt ha
szükség, elutaznak maguk oda tanulmányozás végett.</p>
<p>A feleletek megérkeztek. A bécsi és gráczi egyetemek orvostani
muzeumában nem volt megfelelő csontváz. Hanem volt szerencsére
Prágában. Az itteni orvosi egyetem tudós tanára, dr. Toldt,
közölte, hogy ott a 957-ik számú csontváz kétségtelen 14 éves
életkorú leány csontváza, s hogy az a fejlődésben észrevehetőleg
alig tér el a csonka-fűzesi holttestől.</p>
<p>Minő csodálatraméltó lelkiismeretességgel dolgoztak ezek a
szakértő tudósok!</p>
<p>Scheuthauer eddig még soha nem vonta különös tanulmányozása
<span class="pagenum"><a name="Page_76" id=
"Page_76">-76-</a></span> körébe a csontfejlődéstant. Szakmájánál
fogva nagyon sok ezer holttestet bonczolt már s széles és mély
elméje, tudományszeretete s éles figyelése természetesen sok
tünetet megjegyzett már nagy szabatossággal, de különös esetre
vonatkozva gyakorlati czélból még nem vizsgált részletesen. Most
jogi és erkölcsi feladatává lett ezt cselekedni. Éjt-napot egygyé
tett, hogy most e kérdésben a legújabb vizsgálódások eredményét is
elsajátitsa. Átbúvárolta az egyetem szakkönyveit és gyűjteményeit,
nyomban beszerzett 140 korona értékü új könyveket s így búvárkodott
szakadatlanul.</p>
<p>A csonka-fűzesi holttest csontjait ő irta le először s az ő
leírását küldték Prágába dr. Toldthoz az ottani 957-ik számu vázzal
való összehasonlítás végett. Mikor a válasz megjött, Mihálkovichot
némi aggódás fogta el. Ő előtte csak a 17 éves életkorú csontváz
lebegett és nagyon meglepőnek tartotta dr. Toldt feleletét.</p>
<p>– Az én kartársam Scheuthauer vérmes természetü. Hátha talán nem
tökéletes szabatossággal írta le a csontokat. Most magam írom
le.</p>
<p>Ezt mondta nekem.</p>
<p>Most azután ő maga írta le a csontokat. Tökéletesebb leírást nem
ismer a tudomány története. Most ezt küldték el dr. Toldthoz. Ő
ismét felelt. Azt felelte, hogy e leírás után a csonka-fűzesi
holttestet még sokkal nyugodtabban mondhatják 14 éves
életkorúnak.</p>
<p>Ily tanulmány után szerkesztették meg e pontra nézve
véleményüket a törvényszékhez.</p>
<p>Azt modták: <span class="pagenum"><a name="Page_77" id=
"Page_77">-77-</a></span></p>
<p>Az eddigi irodalmi adatok a mostani ritka eset teljes
fölvilágosítására hézagosak, minthogy a csontok fejlődésének
leírásában az egyéneket nem szerint nem különböztetik meg, noha
valószinű, hogy a fejlődés a fiunál és a leánynál különböző. De
hézagosak azért is, mert azok az irodalmi adatok nem a magyar
fajtáról, hanem a német, cseh és angol fajtáról szólanak s a magyar
fajtának csontfejlődését még csak ezután kell tanulmányozni.
Mindamellett a csonka-fűzesi holttest életkoráról kimondható, hogy
a legtöbb adat 16–17 életév mellett szól ugyan, de ezek nem oly
nyomós természetűek, hogy kizárnák azt, hogy az illető egyén a
14-ik és 15-ik életév között is ne lehetett volna.</p>
<p>Ezzel elesett a csonka-fűzesi szakértők véleménye s egyúttal
szakértői véleményből származó minden akadály megszünt arra nézve,
hogy a csonka-fűzesi holttest ne Solymosi Eszter lehessen.</p>
<h3>V.</h3>
<p class="summary">(A holttest olyan lányé, a ki 14 évesnél nem
volt fiatalabb s 17 évesnél nem volt idősebb. – A csonka-füzesi
szakértők minden lényeges kérdésben tévednek. – A holttest Solymosi
Eszter lehet. – A biróság kitörli a tudósok véleményéből ezt a
pontot.)</p>
<p>Az egyetemi tudósok egyébiránt 1883-ik évi január 9-ére lettek
készen tanulmányukkal, újabb leletükkel s véleményükkel.</p>
<p>Leletüket pótleletnek nevezik. Vannak benne érdekes pontok.</p>
<p>Megtalálták a szempillák szőreit. <span class="pagenum"><a name=
"Page_78" id="Page_78">-78-</a></span></p>
<p>Megtalálták a szemöldökszőröket is.</p>
<p>A hajra nézve a mit találtak, azt már föntebb előadtam. A haj
egy része tövestűl kihúllott, más része a hajhagymával együtt
megvolt, de a hajtörzsön belűl a fejbőr felszíne alatt szakadt el,
egy része pedig a fejbőr felszínén felűl szakadt el. A nemi részen
is megtalálták a gyermekkor pehelyszőreit s azok közt egy-két szál
sarjadni kezdő serdült korbeli szőrt.</p>
<p>Véleményt kettőt adtak. Egyet a biróság kérdéseire s egyet a
királyi főügyészség kérdéseire.</p>
<p>A biróság kérdéseire azon túl, melyet föntebb már fölemlitettem,
ezt felelik:</p>
<p>»Mind a fogak állapota, mind a csontok fejlettsége arra mutat,
hogy a vizsgált hulla az úgynevezett ivarérődési időszakban volt,
mely a 14-ik életévtől egészen a 16-ikig s legföljebb a 17-ik évig
terjed s némely egyéneknél egy vagy két évvel korábban, másoknál
későbben szokott bekövetkezni. Bizonyosnak látszik, hogy 14 éven
alúl és 17 éven felűl a hulla nem volt, de hogy ezen évek közűl
melyik illik pontosan a hullára: ez esetben határozottan ki nem
mondható.«</p>
<p>E véleményt indokolják a koponya kerületével, a bölcsességfogak
és homloköblök állapotával, a csontok ízvégeinek s a csontmagvaknak
fejlettségi fokával.</p>
<p>Kimondják végül, hogy a hajakat és szőröket se nem borotvával,
se nem edző szerrel távolították el, hanem azok, a mennyiben
hiányzanak, a vízben való rothadás folytán mállottak ki vagy
töredeztek le. A nemi részen talált pehelyszőrök fiatal korra
vallanak. <span class="pagenum"><a name="Page_79" id=
"Page_79">-79-</a></span></p>
<p>A királyi főügyész kérdéseire szintén fontos feleleteket
adnak.</p>
<p>Kimondják s nagy részletességgel indokolják, hogy a
csonka-fűzesi szakértők tökéletesen tévedtek, a mikor a kezek és
lábak finom bőréről, a tyúkszemről, a kezek szépségéről, a jól
ápolt körmökről beszélve azt mondják, hogy a csonka-fűzesi holttest
élete folyamán durvább munkával nem foglalkozhatott. Hiszen
tyúkszemet a téli csizmában-járás is okoz, holott a körmök és
felhám pedig teljesen hiányozván, kéznek és lábnak látszólag finom
bőrünek kellett lenni.</p>
<p>Egy másik kérdésre kijelentik, hogy a csonka-fűzesi szakértők
abban is tökéletesen tévedtek, hogy a hulla 3–4 napnál tovább ne
lett volna a vízben. E szakértők minden ide vágó indoka légből
kapott és tudománytalan. Hiszen a hullaviasz képződése csak a
vízben történhetett s erre bizony tíz hét is esetleg szükséges
volt, minthogy jelentékenyen kevesebb idő alatt hullaviasz nem
képződhetik.</p>
<p>Kijelentik a megfelelő kérdésekre azt is, hogy a csonka-fűzesi
szakértők épen semmivel se tudják bizonyítani azt az állításukat,
hogy a csonka-fűzesi holttest vérszegénységben halt meg, sőt a
rothadás azon fokán ezt se bizonyítani, se állítani nem lehet. Ép
úgy nem tudják igazolni azt se, hogy az illető nő a nemi
érintkezést gyakorolta volna életében. Erre vonatkozó vizsgálatuk a
tisza-eszlári bonczolásnál teljesen hiányos.</p>
<p>Végül kijelentik, hogy a csonka-fűzesi szakértők leletében
egyetlenegy jelenség sincs fölemlítve, a mely <span class=
"pagenum"><a name="Page_80" id="Page_80">-80-</a></span> kizárná
annak lehetőségét, hogy az illető egyén halálának oka vízbefulás
volt. A csonka-fűzesi szakértők ellenkező állítása tehát szintén
tévedés. Sőt az egyetemi tudósok több fontos jelenséget födöztek
fel, melyek egyenesen arra utalnak, hogy az az egyén vízbe fúlt. De
egyébként is, ha ismeretlen holttestet találnak a vízben, ha annak
rothadása már nagyon előrehaladt s ha semmi más halálokot kimutatni
nem lehet: akkor a tudomány és tapasztalat összes bizonyságai
szerint a holtat vízbefúltnak kell tekinteni. Ez az egyszerű,
józan, tiszta felfogás.</p>
<p>Feleletük végén igen fontos nyilatkozatot tesznek az egyetemi
tudósok.</p>
<p>Kimondják, hogy a csonka-fűzesi holttest 14–17 éves egyéné
volt.</p>
<p>Kimondják, hogy legalább hat héttel, de valószínűbb, hogy 11–12
héttel előbb halt meg, mint a mikor Csonka-fűzesnél a Tiszából
felbukkant.</p>
<p>Kimondják, hogy ez időnek legnagyobb részét, valószínűleg az
egész időt a vízben töltötte.</p>
<p>Kimondják végül, hogy se az első bonczolásnál, se a sírból
kiásás és második bonczolás alkalmával egyetlen jelenség a
holttestben elő nem tünt arra nézve, hogy az ne Solymosi Eszter,
hanem valamely más idegen nő holtteste lehessen.</p>
<p>S e közben kifejtik azt is, minő legyőzhetlennek látszó
nehézségekkel járt volna 6–12 hét előtt idegen hullát szerezni, azt
ily hosszú időn át víz alatt őrizni, arra Solymosi Eszter ruháját
ráölteni s mindezt észrevétlenül <span class="pagenum"><a name=
"Page_81" id="Page_81">-81-</a></span> intézni. Ezzel a
hullacsempészet elméletét teljesen valószínűtlennek
nyílvánítják.</p>
<p>1883. évi január 10-ike körül érkeztek be az egyetemi tudósok
munkálatai a vizsgálóbirósághoz s a törvényszékhez. Minő elképedés
vett erőt erre a vérvádhivő és terjesztő urakon! Minő zsivaj a
zsidó-üldöző sajtóban! Mennyi gyanusítás az egyetemi tudósok ellen!
Különösen kárhoztatták a tudósokat azért, hogy véleményt mertek
adni arról, vajjon könnyü dolog lehetett-e a holttest-csempészet és
hogy kimondták kereken, hogy a csonka-fűzesi holttest bizony
Solymosi Eszter holtteste lehet.</p>
<p>A törvényszék erre különös hőstettet követett el. Birói tollal
kitörölte az egyetemi tudósok véleményének ide vonatkozó
szakaszait. Jupiteri haragját igy töltötte ki a tudósokon.</p>
<p>Óh együgyü biróság! Óh vérvád babonája által megvakult emberek!
Mintha az igazság elenyésznék azzal, ha a birói toll azt
keresztül-kasul huzogálja! Mintha most már annak a három tudósnak
megszünt volna meggyőződése! Mintha az a három tudós azt meg ne
mondaná nyiltan a tárgyaló s itéletmondó biróság előtt az egész
világ hallatára! <span class="pagenum"><a name="Page_82" id=
"Page_82">-82-</a></span></p>
<h3>VI.</h3>
<p class="summary">(Az országos Közegészségügyi Tanács. – Nem tud s
nem akar dönteni a vitás kérdésekben. – Véleményét nem indokolja. –
Hoffmann Bécsben és Virchow Berlinben az egyetemi tudósoknak ad
igazat.)</p>
<p>– – Véleményük hát épen a lényeges kérdésekre nézve ellenkezett
a csonka-fűzesi szakértők véleményével. Ily esetben az országos
Közegészségügyi Tanácsot kell megkérdezni. Ez az ország
fővárosában, a kormány és a legfelsőbb biróság székhelyén működik.
Tagjai tudósokból, egyetemi tanárokból, az orvosi tudományokban
jártas férfiakból állanak. Hatósága az egész országra kiterjed.
Végrehajtó hatalma nincs. Csupán véleményező hatásköre van. Tagjai
közt zsidók is vannak s innen a zsidókat csakugyan nem lehetett már
kirekeszteni. Nem is akarta senki. Se számuk, se egyéniségük nem
lehetett döntő.</p>
<p>A vád is kérte a törvényszéket, terjessze föl az iratokat a
Tanácshoz. Én is megnyugodtam ebben. A törvényszék maga is
szükségesnek látta.</p>
<p>Biztunk az országos Tanácsban mindnyájan, a kik a nagy per
végtárgyalására voltunk hivatva. Meglehetősen csalódtunk. A Tanács
ugy vélte, hogy se a csonka-fűzesi szakértőknek, se a zúgó
közvéleménynek mereven ellent mondani nem tanácsos, az egyetemi
tudósokat megczáfolni pedig tudásuk nem engedi. A Tanács tagjainak
többségét is megfertőztette a zsidógyülölet. Eszük és tudásuk nem
tudta egészen elnyomni érzésüket. <span class="pagenum"><a name=
"Page_83" id="Page_83">-83-</a></span></p>
<p>A törvényszék maga tette föl a Tanácshoz a kérdéseket.</p>
<p>Az első kérdés az volt, vajjon 14–17 éves vagy 18 éven fölüli
volt-e a holttest? A csonka-fűzesi szakértők 18 éven fölülinek, az
egyetemi tudósok 14–17 évesnek mondották. A bölcs Tanács egyik
véleményt se akarta elfogadni és egyik véleménynyel se akart
ellenkezni. Azért azt mondta, hogy a legtöbb jel szerint 16–18 éves
volt, azonban egy-két évvel fiatalabb is lehetett, idősebb is.
Tehát szerinte lehetett 20 éves is, de lehetett 14 éves is. Ez, ugy
vagyok meggyőződve nem komoly tudományos beszéd.</p>
<p>A második kérdés az volt, vajjon mi volt a halál oka?
Vérszegénység-e vagy más testi baj, vagy a vizbefuladás? A bölcs
Tanács azt felelte, hogy se az egyik, se a másik halálokot nem
lehet bebizonyitani. Tehát nem felelt semmit ezzel a felelettel. A
józan ész természetesen másként nyilatkozott volna. A józan ész azt
mondta volna: ime, itt egy holttest, vizben találták, előrehaladt
rothadásban van, rajta semmi különös halálokot találni nem lehet:
tehát azt kell tartani valószinünek, hogy a vizbefult. Ha tűzben
találták volna: az volna a valószinü, hogy tűzben halt meg. Ha
fának ágán nyakánál fogva kötélen lógva találták volna: az volna a
valószinü, hogy akasztás folytán halt meg. Ha széngázzal tele levő
zárt levegőben találták volna: az volna a valószinü, hogy
széngázmérgezésben halt meg. És igy tovább. Mert ha a holttesten
semmi különös halálok biztos jelét fölfedezni nem lehet: hát akkor
a <span class="pagenum"><a name="Page_84" id=
"Page_84">-84-</a></span> halál okának azt kell tekinteni, a mi a
halált ott, a hol a holttestet megtalálták, természetes uton
közvetlenül s kikerülhetlenül előidézhette. Ez a józan ész.</p>
<p>A harmadik kérdésre a felelet igazi hülyeség.</p>
<p>A csonka-fűzesi szakértők azt mondták, hogy a holttest
legföljebb tiz nappal előbb elhalt egyéné, tehát ez az egyén 1882
évi junius 10-ike körül halhatott meg. Az volt tehát a harmadik
kérdés: el lehet-e e véleményt fogadni vagy a holttest még korábban
elhalt egyéné, a mint az egyetemi tudósok állitják?</p>
<p>A Tanács itt is kitér a felelet alól. A csonka-fűzesi
szakértőket nem akarja s az egyetemi tudósokat nem meri
megczáfolni. Azt mondja tehát szórul-szóra:</p>
<p>»Nem ismerve elégségesen a viszonyokat, melyek között a hulla a
haláltól fogva feltaláltatásáig létezett: a halál beállásának ideje
meg nem állapitható.«</p>
<p>Micsoda beszéd ez!</p>
<p>Hiszen ha ismernők azokat a viszonyokat: nem volna szükségünk
szakértőre. A hol biztos tudásunk van: ott semmit se ér a szakértők
puszta véleménye.</p>
<p>De nem is igaz a Tanácsnak ez az indoka. Hiszen ott van az
egyetemi tudósok leletében a hullaszappan. Ez pedig se tiz nap
alatt, se viz vagy vizes környezet nélkül nem támadhatott. Tehát a
holttestnek tiz napnál jóval több ideig kellett halottnak lenni és
vizben lenni.</p>
<p>A negyedik kérdésre adott felelet még meglepőbb, még
mulatságosabb.</p>
<p>E kérdés igy szól: a hulla a vizben 3–4 napig, avagy hetekig
létezett-e? A Tanács felelete ez: »hogy <span class=
"pagenum"><a name="Page_85" id="Page_85">-85-</a></span> a hulla
tizennégy napnál s talán még néhány napnál hosszabb ideig feküdt
volna a vizben, az nem valószinü«.</p>
<p>Az országos Tanács egyetlen tagjával se érintkeztem a vélemény
megadása előtt. A mint a vélemény napvilágot látott: elbámult rajta
a világ. Egyik bécsi előkelő orvostani szaklap nyilván megirta,
hogy nem hiszi, hogy oly tudományos testület, mint a Tanács, ily
badarságokat szülhetne, bizonyára valami pajkos ellensége koholta
ezt a véleményt.</p>
<p>Később találkoztam a Tanács előadójával. Elterjedt hirü tudós
volt, egyetemi tanár s több tudományos könyv irója. Bővebb
ismerkedés s többszörös eszmecsere után feltünően kistudásu és
korlátolt elméjü férfiunak találtam.</p>
<p>Azt kérdeztem tőle, mint az ügy előadójától s a vélemény
szövegezőjétől, vajjon mit jelent ez: »tizennégy napig s talán még
néhány napig?« Nem egyszerübb, tisztább s okosabb lett volna ezt
mondani: »talán tizennyolcz, vagy talán husz napig, vagy talán
tizennégy napnál több ideig?«</p>
<p>Erősen bizonykodott, hogy mély tudományos okokból igy kellett
mondani: »tizennégy napig s talán még néhány napig«.</p>
<p>A tudományos okok föltárását ismételt kérdésemre is kereken
megtagadta. S bizony én ezekre magamtól rá nem jöttem s nem is
jövök soha.</p>
<p>Az ötödik, hatodik, hetedik és nyolczadik kérdések arról
szólanak, vajjon a Tiszából felbukkant nő nemileg érintkezett-e
férfiakkal, továbbá haja, szőre borotvával van-e eltávolitva,
azután: megvoltak-e körmei, mikor a holttest felbukkant a vizből,
végre: foglalkozott-e, mig élt, durva munkával s járhatott-e
mezitláb? <span class="pagenum"><a name="Page_86" id=
"Page_86">-86-</a></span></p>
<p>A feleletek kuszák, minden határozottság nélkül valók. Nem
ártanak s nem használnak se a vádnak, se a védelemnek.</p>
<p>Véleményének indokait sohase hozta nyilvánosságra az országos
Tanács. Az indokok szövegezésén összevesztek tagjai.</p>
<p>A büntető perjog alapján az indokok hiánya érvénytelenné tette
az egész véleményt. A törvényszék feladata lett volna vagy
kiegészités végett visszaküldeni, vagy egyenesen visszautasitani a
véleményt.</p>
<p>Ez természetes.</p>
<p>A puszta vélemény, bárkitől jön, az igazságszolgáltatás terén se
be nem bizonyit, se meg nem czáfol semmit. Csak a jól megindokolt
véleménynek lehet sulya. Az indokok alapján döntheti el a biróság
is, a vád és a védelem is, vajjon helyes uton járnak-e s nem
tévedtek-e a szakértők. Mert az indokokat összemérhetik a vizsgálat
egyéb biztos adataival. Ha ez adatokkal a szakértői vélemény
egyik-másik indoka nem fér össze: a vélemény elveszti minden
nyomatékosságát, vagy hamis utra tereli a biróságot.</p>
<p>Az országos Tanács véleményével egészben nem sokat törődtem. Nem
tartottam szükségesnek se a törvényes igazság, se a vádlottak
érdekében tovább vitatkozni a Tanácscsal. Elvégre a Tanács
véleménye is megengedte:</p>
<p>hogy a holttest eredhetett tizennégy éves leánytól;</p>
<p>hogy a leány halálát vizbefuladás okozhatta;</p>
<p>hogy a halálnak mikor történt bekövetkeztét meghatározni nem
lehet; <span class="pagenum"><a name="Page_87" id=
"Page_87">-87-</a></span></p>
<p>hogy esetleg tizennégy napnál tovább is fekhetett a vizben s
végre,</p>
<p>hogy a csonka-fűzesi szakértők állitását a jól ápolt körmökről,
a gyakori nemi élvezetről, az uras lábakról s a hajleborotválásról
nem bizonyitja kétségtelenül semmi.</p>
<p>A végczélra én ezt elegendőnek tartottam s igy vélekedett a
biróság is.</p>
<p>A mit még az orvosi tudomány alapján szükségesnek véltem: ott
lesz a végtárgyalás. Ott az összes orvosokat, tanukat és
szakértőket meg fogjuk hallgatni s a még értékes fölvilágositásokat
ott meg fogjuk nyerni.</p>
<p>Igy is történt.</p>
<p>Az orvosokat és szakértőket a végtárgyaláson julius 10-től
kezdve öt napon át hallgattuk ki. Nagy feltünést keltettek azok a
részletes kérdések, melyeket én különös gonddal a csonka-fűzesi
szakértőkhöz intéztem. Szakadozott, bágyadt s ingatag feleleteikből
meggyőződött még a vérvádhivő közönség is arról, hogy a
csonkafűzesi szakértői véleményt tudományosan alaposnak elfogadni
nem lehet. Az egyetemi tudósok a végtárgyaláson becses részletekkel
egészitették ki irásbeli szakértői véleményüket.</p>
<p>Én azonban egyénileg még tökéletesebb megnyugvásra is
törekedtem. Az igazságnak oly biztos ismeretéhez akartam eljutni, a
minőt a tudomány akkori állása lehetővé tett.</p>
<p>Világszerte ismert kiváló tudósok voltak akkor e szakban
Hoffmann tudor Bécsben, Virchow tanár <span class=
"pagenum"><a name="Page_88" id="Page_88">-88-</a></span> Berlinben
és Brouardel tanár Párisban. Magánuton hozzájuk fordultam, nekik az
összes vizsgálati s orvostani adatokat megküldöttem s indokolt
véleményüket kikértem. Brouardel gátolva volt véleménye
kidolgozásában, Hoffmann és Virchow megadták véleményüket. Szép és
becses munkálatok ezek. Meg kell jegyeznem: e munkálatok a lényeges
kérdésekben teljesen az egyetemi tudósoknak adnak igazat. De
munkálataiknak a nagy perben nem volt szerepük közvetlenül. Ezekből
csak én meritettem tudást és felvilágositást magánuton.</p>
<p>A nagy per orvosi része érdekes anyag az igazságszolgáltatásnak
s a szaktudománynak történetében is. De ez anyagot egészen
feldolgozni s adatait egészben közölni nem az én könyvem feladata s
az én gyakorlati tudásom határain túl is terjed.</p>
<p>Annyi bizonyos, hogy a csontok fejlődésének tudományos
megfigyelése az igazságszolgáltatás terén soha akkora szerephez még
nem jutott, mint e perben. A haj és szőrszálaknak rothadás folytán
való kihullása, lemállása s különösen letöredezése e perben merült
föl először. Az áztatott hulla némely sajátságait, a
kormeghatározás czéljából a csecsbimbó méreteit s udvarának
szinesedését e perben tárgyalta először a törvényszéki orvosi
tudomány.</p>
<p>Akadhat a tudománynak lelkes barátja, ki a birtokomban levő nagy
anyagot sajtó alá rendezi s egyuttal feldolgozza. Műve érdekes és
egyuttal értékes lesz, mert szép és nagy tanulságokat nyujt.</p>
<hr class="chap" />
<div class="chapter"></div>
<p><span class="pagenum"><a name="Page_89" id=
"Page_89">-89-</a></span></p>
<h2>A MEGMÉRGEZETT LÉLEK.</h2>
<h3>I.</h3>
<p class="summary">(A királyfi vall anyja ellen, a királyné ellen.
– Hasonlít hozzá Sarf Móricz. – A hetyke tanú. – Sarf Móricz lelke
nem tört meg rögtön. – Sokáig küzködött.)</p>
<p>Az élő állatot, a juhot, borjut, hizott ökröt megölik,
megnyuzzák, földarabolják, nyers hússzeleteket szabdalnak belőle. A
nyers húst tűz mellé teszik, megsütik, megfőzik, sóval,
füszerszámmal meghintik s lesz belőle izes pecsenye, kivánatos
falat.</p>
<p>Vajjon az emberi lélekkel el lehet-e ugy bánni, mint az élő
állattal s a nyers hússal? Tűzzel, vizzel, hideggel, meleggel,
füszerrel és puhitással át lehet-e az emberi lelket alakitani, hogy
megmaradjon emberi léleknek, de azért más szine, más ize, más
alakja legyen? Olyan legyen, a hogyan legjobban izlik annak, a ki
átalakitotta.</p>
<p>Gondoljatok csak a nagy forradalomra s abban a kis királyfi
esetére.</p>
<p>Ott áll a kis királyfi a kemény, szigoru, komor biróság előtt.
Tanunak hivták oda. Tanuskodnia kell. <span class=
"pagenum"><a name="Page_90" id="Page_90">-90-</a></span> Nagy pert
tárgyal a komor biróság. A királynét kell halálra itélni. A
királyné a kis királyfi édes anyja. A ki szülte, a ki emlőin
nevelte, a ki mind végig szerette s a ki meghalt miatta is. A kis
királyfit tanuként használják anyja ellen.</p>
<p>Ott áll a kis királyfi a biróság előtt. Halvány, bágyadt, kevés
vére, semmi vidámsága, reszket. Félelem borong szemein, a mikor
azok a komor birákon s a sötét közönségen végig révedeznek. Anyját
is észreveszi, a királynét. Szemei rámerednek az édes anyjára. Nini
– egy régi ismerős, egy jó lélek, a ki egykor királyné volt, a ki
egykor édes anyja volt. Ő még kis gyermek. Lelkendezve oda kellene
futnia édes anyjához. Zokogva oda kellene borulnia édes anyja
kebelére. S a gyermeki lélek egész szerelmével és egész
szomoruságával keserü panaszát el kellene mondania. »Anyám,
bántottak, kinoztak, éheztettek, aludni nem hagytak, elsorvadok,
meghalok, végy magadhoz, vigy el innen. Hiszen te hatalmas királyné
vagy s te vagy az én jó édes anyám.« Igy kellene a kis gyermeknek
beszélni és cselekedni.</p>
<p>Nem igy beszél, nem igy cselekszik.</p>
<p>Egy ember áll közelében, a ki oda vezette a biróság elé tanunak.
Az embert Simon varga néven ismeri a világtörténet. Ő a kaszab és a
szakács egy személyben, a ki megölte a juhot és pecsenyét készitett
a nyers húsból. A ki feldarabolta és átalakitotta a királyfi
lelkét.</p>
<p>A királyfi vall anyja ellen. Irtóztató vallomásával terheli őt.
Azt állitja s részletesen elbeszéli, hogy édes <span class=
"pagenum"><a name="Page_91" id="Page_91">-91-</a></span> anyja, a
királyné, fajtalankodott vele, saját édes fiával, hét esztendős
gyönge gyermekével.</p>
<p>A kegyetlen biróság a királynét minden áron meg akarta ölni. Meg
is ölte. Másnap a hóhér meg is mutatta a közönségnek a királyné
levágott véres fejét a vesztőhelyen. Megölték volna minden esetre,
ha gyermeke nem vall is ellene. A királyfi vallomására nem volt
szükség. Ez a vallomás csak borzalmas czifraság volt a tárgyaláshoz
s a halálos itélethez.</p>
<p>Hanem a királynét meg akarták gyalázni is. Ezért készitették el
ellene saját fiát. Ezért kellett eltorzitani a gyönge gyermek
emberi lelkét.</p>
<p>Vajjon mily módon, mennyi idő alatt, minő eljárással, a napoknak
és éjszakáknak miként felhasználásával tudták eltorzitani?</p>
<p>Nem tudom. Vagy nem jegyezték föl, vagy én nem olvashattam a
följegyzéseket. Azt se tudom, hogy a gyermek éles és nyugodt elméjü
volt-e, vagy tompa elméjü és képzelődő. Az elmult idők ködén át
csak azt látom bizonyosnak, hogy a gyermek a fajtalanság módjára
meg volt oktatva s mikor a vallomást tette, régóta gyötrött lelke
meg volt rémitve.</p>
<p>Egészen ugy, mint Sarf Móricz, a zsidó fiu, a nagyfalui éjszakán
a pandurok és a csendbiztos kezén s a börtönben, a mikor egy hónapi
fogsága után én beszéltem vele.</p>
<p>A megoktatott és agyonrémitett Sarf Móricz: ez az egyik tanu. Ez
állott a nyiregyházi törvényszék előtt, mikor vallomását
hitelesitette 1882 évi május 23-án. <span class="pagenum"><a name=
"Page_92" id="Page_92">-92-</a></span> Ez állott előttem is ugyanez
év junius 19-én, mikor őt a börtönben fölkerestem. Ezt a tanut
ismertettem e mű első kötetében.</p>
<p>De van egy másik Sarf Móricz is. A hetyke és fenhéjázó, a
számitó és zsidógyülölő tanu. Ez állott előttünk a nyilvános
tárgyaláson egy esztendő mulva, 1883-ik évi junius 19-én és a
következő napokon. Ez a tanu már nem fél, nem retteg senkitől. Ez
már bátran, sőt büszkén beszél. Ez már nemcsak azt mondja el, a mit
fejébe vertek, hanem ez már fontol, képzeleg, számit, okoskodik s
találékony. Ez már felesel, bizonykodik s diadalmaskodni akar, noha
jól tudja, hogy egyetlen szava se igaz.</p>
<p>Most elbeszélem annak történetét, miként lett a megrémitett
lélekből hetyke lélek s miként alakult át az első tanu a második
tanuvá.</p>
<p>A fiut május 21-én tartóztatták le Eszláron s e nap estéjén
vitték át Nagyfaluba a csendbiztoshoz. Éjszaka történt vallatása.
Május 22-én estére bevitték Nyiregyházára, a törvényszék
székhelyére. A következő napon vallomását hitelesitette a
törvényszék s azután nyomban elhelyezték a fogházban. Itt a
fogházőrök s különösen Kozák őrmester felügyelete alatt volt. El
volt zárva, kimennie nem volt szabad. Étele, itala, fekvőhelye
megvolt. A rendes foglyoknál több szabadságot élvezett, de hogy
zsidóval beszédbe eredjen, ezt kemény szigorral megtiltották neki.
Egy időben a kóbor zsidó asszony Roth Borbála is ott volt a
fogházban mint rab. Séta közben hozzáfért a gyerekhez s fékezhetlen
természeténél <span class="pagenum"><a name="Page_93" id=
"Page_93">-93-</a></span> fogva minden tilalom ellenére is nyomban
beszélni akart vele. A gyerek azt felelte neki:</p>
<p>– Nem lehet nekem magával beszélni, mert én rossz kezekben
vagyok.</p>
<p>Oly nagy volt eleintén félénksége s annyira fejébe verték, hogy
senki kérdésére se szabad felelnie, hogy még nekem is csak akkor
mondta meg életkorát – mint már elbeszéltem – a mikor erre neki az
őrmester engedélyt adott.</p>
<p>Voltak azonban pillanatok, kivált az első napokban, a mikor a
félelem zsibbasztó sulya alól kézzel-lábbal menekülni törekedett.
Hiszen nem volt ő buta, még tompa elméjü se. Nagyon sokszor eszébe
jutott ő neki, hogy a mit a nagyfalui éjszakán s később Eszláron s
a törvényszéki hitelesitéskor elbeszélt: mindaz nem igaz. Ott a
fogházban lassankint azt is megtudta, hogy ő tanu, de veszedelmes
tanu s a zsidók számára keserü sorsot idéz föl az ő tanuskodása. A
sok fogházi beszélgetésből lassanként megtudta, miféle szerkezetből
áll a büntetőbiróság. Ki és mi a vizsgálóbiró? Minő szerepe és
hatalma van a királyi ügyésznek? Mit kell tenni annak a tanunak, a
ki hamis vallomást tett s a ki ki akarja igazitani vallomását?
Bizonyára akadt zsidó vagy másféle rab, a ki ez iránt tanácsot is
adott neki. Oda kéredzkedett tehát Bary vizsgálóbiróhoz s Egressi
Nagy László királyi ügyészhez is több izben, hogy vallomását
igazitsák ki, ő se nem látott, se nem hallott semmiféle
gyilkosságot. Solymosi Eszterről semmit se tud, eresszék őt haza
szülői házához. <span class="pagenum"><a name="Page_94" id=
"Page_94">-94-</a></span></p>
<p>Jelentkezéseit, kérelmeit nem vették irásba. E helyett jól
összeszidták s közben-közben azt is megmagyarázták neki, hogy ugyis
hiábavaló minden törekvése, mert vallomását most már a törvényszék
előtt is megerősitette. Vallomása most már szent és
megmásithatatlan.</p>
<p>A tanulatlan és tudatlan falusi zsidó gyerek ott a fogházban
erre természetesen nem tudott felelni. S gondoskodott bizonyára az
őrmester s gondoskodtak a fogházőrök is arról, hogy őt a
vizsgálóbiró és királyi ügyész igazságáról napról-napra meggyőzzék.
A tárgyalás nyolczadik napján 1883 junius 27-én erre nézve kértük a
vizsgálóbiró és királyi ügyész megidézését és kihallgatását, de a
törvényszék ezt megtagadta.</p>
<p>Elkezdték már a fogházban a zsidó fiunak vallásos érzését is
bolygatni s megmételyezni.</p>
<p>Az akkori zsidógyülölet hullámai becsapkodtak a fogház belsejébe
is, a rabok és fogházőrök lelkébe. Ők se mások, mint a tömeg, ők is
együttéreznek és gondolkodnak a tömeggel. A zsidók ellen százféle
csufolódó szót ismer minden keresztyén társadalom. Vallásos
villongás idején senki se fukarkodik e szavakkal. A gyerek minden
nap látta és hallotta, hogy a zsidókat szóval, jellel,
cselekedettel mindenki csak lenézi, gyötri, szidalmazza. A
fogházőrök megszokják a hatalmaskodást. Gondolkozásuk szilajjá,
érzésük nyerssé, beszédjük élessé válik a rabok közt. Évődtek a
fiuval is. Zsidóságát vaskos élczekkel gunyolták s egy-egy
csattanós ötlet vagy szójáték fölött nagyokat röhögtek. A fiu
mindennap tapasztalta ezt. A gyermeklélek könnyen <span class=
"pagenum"><a name="Page_95" id="Page_95">-95-</a></span> idomul,
könnyen enged az értelmi és erkölcsi nyomásnak. Efféle durva
pajzánkodásnak tanuja volt egyszer egy Kulcsár nevü rab, az egyik
eszlári vádlottnak, Lusztig Adolfnak szobabeli társa. Igy beszéli
el az esetet:</p>
<p>Egyik fogházőr oda szól a fiuhoz:</p>
<p>– Hát te kölyök, te mégis zsidó akarsz maradni?</p>
<p>A fiu ezt felelte:</p>
<p>– Egye meg a fene a zsidókat! Én nem akarok zsidó lenni. Nem
kell nekem se apám, se anyám; – most jó dolgom van, eszem,
iszom.</p>
<p>Két gondolat van e szavakban. Az egyik: a zsidóságtól való
elidegenedés, fajának és vallásának s ezzel együtt a szülőknek
megvetése. A másik gondolat: a léha kényelem után való
vágyakozás.</p>
<p>Vajjon önként fakadtak-e e gondolatok a gyermek éretlen
lelkében? Vagy talán rátukmálta ezeket valaki? Vagy csak szinlés,
képmutatás volt a fiutól ez a beszéd, talán jól érzett
gyöngeségének ravaszsága, hogy ily beszéddel a fogházőrök tetszését
nyerhesse meg?</p>
<p>Bizonyos, hogy a fiu lelkének megromlása se nem könnyen, se nem
gyorsan következett be.</p>
<p>A fiu édes anyja néhány év előtt halt meg. Halálának évfordulója
a fogházban találta a fiut, s ez megemlékezett anyja haláláról.
Valaki bejelentette ezt nálam a nyilvános tárgyalás előtt s mikor a
fiu a junius 27-iki tárgyalási napon a zsidó vallást nyiltan
gyalázta, e szavakat intéztem hozzá:</p>
<p>– Te kölyök, mikor még a fogházban voltál, másként vélekedtél,
másként éreztél a zsidó vallás iránt, <span class=
"pagenum"><a name="Page_96" id="Page_96">-96-</a></span> mint most.
Eszedbe jutott édes anyád halálának napja s könyörögtél őreidnek,
engedjék meg, hogy a zsidók törvénye szerint mécset gyujthass s
annak világánál egyik napról a másikra gyászolhasd édes anyád
emlékezetét. Emlékezel-e erre?</p>
<p>– Emlékezem.</p>
<p>– Lásd, akkor elmondták ezt apádnak is, a ki sirva fakadt, hogy
te még most is jó gyerek vagy, a ki megemlékezik halottjáról,
meggyászolja anyja emlékezetét s hű vallásához, a melyben született
és nevelkedett. Akkor igy volt. Ámde te most már nem vagy többé jó
gyerek; te nem emlékezel most már se apádra, se anyádra, se
hitsorsosaidra, mióta a várnagy kezére jutottál. Miért van ez?</p>
<p>E szavaimra megható jelenet fejlődött ki egy pillanatra.</p>
<p>Szavaimat csöndes hangon intéztem a fiuhoz. A gyermeki lélek
sohase lehet tökéletesen romlott. A legrosszabb ösztönökkel, a
legvétkesebb indulatokkal tömjék bár tele, annak a léleknek mindig
lesz egy kis zuga, a hol a szülők iránti szeretetnek egy sugára, az
apai ház vallásos áhitatának egy kis melege megmarad. Ezt a sugárt,
ezt a meleget akartam én erőre lobbantani, hogy a gyerek térjen
vissza az igazsághoz s gonosz meséjét taszitsa el magától.</p>
<p>Tervem csaknem sikerült.</p>
<p>A visszaemlékezés nagy erővel szoritotta össze a fiu szivét.
Arcza piros lett az agyra tóduló vértől, szemeibe könyek kezdtek
gyülekezni s elkezdett nyeldekelni, mint a kin a zokogás akar
kitörni, de azt visszafojtani <span class="pagenum"><a name=
"Page_97" id="Page_97">-97-</a></span> törekszik. Egy legördülő
könycsepp, egy zokogó hang, egy pillanat s a fiunak önmagához
visszatérő lelke egyszerre megvilágitja a vérvád egész sötét
cselszövényét.</p>
<p>Vártam ezt a pillanatot. Elfojtott lélekzettel várta a
tárgyalóterem nagyközönsége is. De az elnök nem tudta és nem akarta
azt a pillanatot kivárni. Erélyes hangon rászólt a gyerekre:</p>
<p>– Ne felelj! Nem vagy köteles ily zaklató kérdésre felelni!</p>
<p>A gyerek megrezzent s az elnökre nézett. A száján már-már
kiröppenő szót visszanyelte. Az elnök arczáról bizonyára azt
olvasta, hogy neki nem jó lesz a jól elkészitett tanu szerepéből
kiesni.</p>
<p>Ez a jelenet nincs tökéletesen leirva a tárgyalási
jegyzőkönyvben. Csak az én szavaim vannak följegyezve, de az elnök
beavatkozása nincs. Pedig fölötte érdekes dolog volt s a napi sajtó
élénken tárgyalta.</p>
<p>E jelenet közlésével csak azt akartam igazolni, hogy a fiu
lelkét a fogházban töltött három hónap teljesen megfertőzni még nem
volt képes. Hamis tanu szerepéről még tiszta tudata volt, azt a
szerepet még nem fogadta el véglegesnek, a zsidóság iránti gyülölet
még csak időnként és szeszélyesen s talán csak ravasz szinlésből
lobbant ki nála s édes anyja halálának emlékezete még helyre tudta
állitani ingadozó lelkét.</p>
<p>Máskép lett az azután. <span class="pagenum"><a name="Page_98"
id="Page_98">-98-</a></span></p>
<h3>II.</h3>
<p class="summary">(Sarf Móricz elhagyja a fogházat, de elfogja őt
a várnagy. – Mi a várnagy? – Erdődi gróf Pálffy János tartja
pénzzel a gyerek-tanut. – Mi a várnagy feladata? – A gyerek
jelleme.)</p>
<p>Augusztus vége-felé Kozma Sándor királyi főügyész a fiut
kikergette a fogházból. A fogházban nem lehetett helye. Ott csak a
foglyok és elitéltek s az őrök tartózkodhatnak a szigoru törvények
értelmében. Ott tanunak, kiskorunak, gyámoltalannak ellátás nem
adható. De a főügyész egyébként is rendet akart. Tudta, hogy a fiu
megfélemlitett hamis tanu. Vissza akarta adni szabadságát, hogy
térjen magához. Ki akarta szabaditani a vizsgálóbiró, a királyi
alügyész és Kozák őrmester mindennapi befolyása alól.</p>
<p>Jóindulata kudarczot vallott. Még rosszabbá lett a helyzet.</p>
<p>A vármegyeház urait, a közigazgatás vezetőit ugyanaz az érzés
hajtotta, ugyanaz a gondolat vezette, a mely az elnököt, a
vizsgálóbirót s az alügyészt s az egész ottani társadalmat. Hittek
a vérvádban, hirdették a zsidók bűnösségét, szentnek tartották a
zsidó gyerek tanuskodását, féltek attól, hogy a gyerek idegen
szemek elé s idegen befolyások alá kerül s azért összebeszéltek és
elhatározták, hogy a gyereket ki nem eresztik körmeik közül.</p>
<p>A mikor a gyereket Kozák őrmester augusztus 23-án kivezette a
fogház kis ajtaján: a kis ajtó előtt ott várta a vármegye várnagya
Henter Antal személyében. <span class="pagenum"><a name="Page_99"
id="Page_99">-99-</a></span> A gyerek fogta batyuját, a várnagy
fogta a gyereket s vitte magával a vármegyeházba, a fogháztól alig
száz lépésnyire s elzárta a külső világtól tökéletesen.</p>
<p>Igy rendelte a kormányzó alispán.</p>
<p>Zoltán János volt a hatalmas alispán. A vármegye egyik előkelő,
ősi nemes és birtokos családjának ivadéka. Emberszerető, jóravaló,
művelt ember, de a ki a vérvádban határtalanul elfogult volt. Akkor
nem érintkeztem vele. Megtudtam, hogy védő hivatásom miatt nagy
ellenszenvet érez irántam. Később országgyülési képviselőnek
választották. A törvényhozásban egy pártra kerültünk.
Megismerkedtünk s nagyon megkedveltük egymást.</p>
<p>Ő rendelte tehát el, hogy a várnagy vegye át a fiut s zárja el a
világtól.</p>
<p>Volt-e ehhez joga?</p>
<p>Dehogy volt. Csak hatalma volt. Erőszak, a mit mivelt. Nyugodt
időkben cselekedete a büntetőtörvénybe is beleütközött volna, ha a
gyerek szülői panaszt emelnek. De akkor nem voltak nyugodt idők. A
közönség, a biróság, a vármegye tisztikara, a sajtó egyhangulag s
izgatottan követelte, hogy a tanuhoz zsidók ne férhessenek. A fiu
apja s mostoha anyja börtönben volt, öreganyja tehetetlen agg
falusi zsidó asszony. Ezek szavára ugysem hajtott volna senki. Én
ugyan mint védő, tettem kisérletet a belügyi kormánynál, hogy a
nyilt törvényszegésnek szabjon határt s a fiut a vármegye eressze
szabadon. Sőt javasoltam, hogy ám a fiuhoz ne eresszenek zsidókat,
de legalább előkelő <span class="pagenum"><a name="Page_100" id=
"Page_100">-100-</a></span> fővárosi közintézetben helyezzék el, a
hol hamis tanuságra mesterkélt ügyességgel nem készitik elő. Az én
kisérletemnek sem lett sikere. Előterjesztésemet a kormány
elutasitotta.</p>
<p>A várnagy kezére került a fiu. Ő vette családja körébe. Nála
volt lakása, élelmezése, ápolása. A várnagynak egy kisebb fia s egy
nagyobb lánya voltak játszótársai. A várnagy gondoskodott
oktatásáról is. Kezdetben László János, utóbb Orsóvszky Gyula
katholikus tanitók voltak oktatói. A magyar nyelvtanra, számtanra,
a nemzet történetére s egyéb elemi tantárgyakra gondosan
tanitották. A fiu figyelemmel s kedvvel tanult.</p>
<p>Mi a várnagy?</p>
<p>A várnagy rég idők maradványa. Latin neve a régi időkben
castellanus. Minden vármegyének volt központi székvárosa, minden
székvárosnak volt erőditett része. Ezt a részt várnak hivták.
Rendesen a várban volt a vármegye székháza. A székházban tartották
a birósági üléseket s a köztanácskozásokat, annak földszinti vagy
földalatti helyiségeiben voltak a börtönök is. Minden székháznak
megvolt a maga katonai személyzete. Tiszti huszárok, gyalog hajduk,
sürgönyhordó huszárok, börtönőrök.</p>
<p>Ostrom és háboru esetén mindezek hadi szolgálatot is végeztek.
Ezek tisztje volt a várnagy. Ő gondoskodott lakásukról,
ellátásukról s a rendről és fegyelemről. Háborus időben a
várkapitány, béke idején az alispán parancsa alatt állott. Szerepe
és hatásköre <span class="pagenum"><a name="Page_101" id=
"Page_101">-101-</a></span> kisebb volt, mint a tiszté, de nagyobb
volt, mint az altiszté. Régi czime ma is megvan, de hatásköre csak
a székház felügyeletére s gondozására s a kevés számu tiszti huszár
és hivatalszolga ellenőrzésére terjed ki. Inkább a hagyomány, mint
a közszükség tartja fenn a várnagyi intézményt.</p>
<p>Henter Antal, a várnagy, negyven éves életkoru férfiu. Kerek
képü, kipödrött bajszu, pandur alaku. Valóságos katona-természet. A
kik fölötte állanak: azok iránt engedelmes; a kik alatta állanak:
azokkal paczkáz. Sok természetes észszel, egy csomó pajkos
ösztönnel. Leleményes és szolgálatra kész. Inkább vidám természetü,
mint komolykodó. Nem rossz lélek. Magasabb iskolákat nem járt. Ugy
látszik, csak az elemi oktatásban részesült.</p>
<p>Neki kellett a fiuból végleges és egész tanut teremteni. Olyan
tanut, a kivel a vérvád pörét a nyilvánosság elé, a védők elé
lehessen hozni.</p>
<p>Alkalmas férfiunak bizonyult. Nevelési módszere tökéletes
volt.</p>
<p>Megismertetem ezt a módszert, csak a fiu ellátásának külső
körülményeit jegyzem föl először.</p>
<p>A fiunak nem volt vagyona. Szülőinek se volt. Szülői egyébként
is börtönben ültek. Közpénzből őt tartani nem lehetett, hiszen
törvénytelen volt fogságban tartása. A várnagytól nem lehetett
várni, hogy csekély hivatalos fizetéséből a fiut ingyen tartsa.</p>
<p>Szerencsére akadt gazdag magyar főur, Erdődi gróf Pálffy János
személyében, a ki gondoskodott eltartásáról. Havonként 80 koronát
küldött a fiu számára az alispán <span class="pagenum"><a name=
"Page_102" id="Page_102">-102-</a></span> kezeihez. Az alispán
1883. évi augusztus 6-án elküldte hozzám a pénzről számadását.
Egyszerü számadás. Havonként élelmezésre 30 korona, a tanitónak 20
korona. A többi pénz ruhára, mosásra, tanszerekre, világitásra.</p>
<p>A várnagy ily külső körülmények közt vette munkába a fiu
lelkének átalakitását.</p>
<p>Hogy ez a lélek minő alkatu, minő természetü volt, mikor az ő
kezére került: azzal a várnagy elméletileg nem törődött. E fölött
nem elmélkedett. Ez irányban nem nyomozott. A macska minden
elmélkedés, minden különös tanulmányozás nélkül ösztöne szerint az
első szempillantásban tudja, hogy melyik állat az ő biztos
zsákmánya s miként lehet azt gyorsan megejteni. Igy van a józan és
természetes eszü várnagy a kezére bizott gyerekkel. Csak a czélt
jelöljék ki neki határozottan.</p>
<p>Zsidóval, idegennel, ismeretlen urral vagy nem urral nem szabad
a gyereknek beszélni. Az alispánhoz elmentek könyörögni a gyermek
mostoha anyja, nagyanyja s rokonai, engedje meg, hogy a gyereket
láthassák, vele beszélhessenek, fejét megsimogathassák.
Elutasitotta őket. Heumann Ignácz, a védő, azon buzgólkodott, hogy
a zsidó pap időnként oktathassa a vallásban. Ezt se engedték meg. S
a várnagy oly óvatos, oly pontos volt abban, hogy a gyereket a
zsidóktól elzárja, hogy tiz hónap alatt még Goldstein János szabó
se beszélhetett a fiuval, pedig a vármegyeház földszintjén volt
műhelye, boltja és raktára. Ugyanott, a hol a gyerek lakott és
játszadozott. Holott ezt a Goldsteint a vármegye <span class=
"pagenum"><a name="Page_103" id="Page_103">-103-</a></span> urai
egyenes lelkü, bátor, nyilt embernek ismerték s nagyon kedvelték.
De hát ő is csak zsidó volt.</p>
<p>A fiura tehát nem lehetett hatása másnak, csak a várnagynak. Azt
tehetett vele, a mit akart és tudott. Tetszése és ügyessége szerint
idomithatta át lelkét. Ideje is volt hozzá elég. Senki által meg
nem zavart tiz egész hónap.</p>
<p>A mennyire lehetett, gondosan kipuhatoltam, minő volt a gyerek
természete.</p>
<p>Mostoha anyja félénknek, sőt gyávának tartotta. A tiz-tizenkét
éves gyereket gyakran sirásra fakasztotta, sőt megfutamitotta anyja
szerint hat-hét éves bátor parasztgyerek is. De a ki gyáva: az
gyakran makacs is. A gyerek, miként szülői elmondták, otthon
makacs, konok s visszafeleselő volt. Kiváltképen mostoha anyjával
szemben. Néha hirtelen fellobbanó s indulatos. Anyjához egyszer
kést vágott, másszor baltát. Sulyos sebet ejthetett volna rajta. Ez
tizenegy-tizenkét éves korában történt. A mikor a várnagy kezére
került: épen betöltötte tizennegyedik évét.</p>
<p>A gyerekkor jelleme azonban nem fontos. Gyakran az ifjukoré se.
A gyereknek nincs még jelleme, csak természete, mely gyorsan s néha
igen nagy mértékben változik. Szerencsére ritka eset az, hogy a
férfi jelleme olyan legyen, a minő volt a gyerek természete. Hiszen
a gyereknél többé-kevésbbé megvannak még az állatvilág erkölcsei.
Ravaszság, tettetés, hazudozás, kegyetlenség, önzés, hivalkodás,
hizelgés, dacz. <span class="pagenum"><a name="Page_104" id=
"Page_104">-104-</a></span></p>
<h3>III.</h3>
<p class="summary">(A várnagy oktatási módszere. – Sarf Móricz
megutálja a zsidó vallást. – Megveti hitsorsosait. – Elhiszi a
vérvádat.)</p>
<p>A várnagy ösztöne azt sugta, hogy a gyerekkel először is meg
kell utáltatni a zsidó vallást s azután a zsidóságot.</p>
<p>A várnagy nem ugy oktatta a gyereket, a hogy a nevelők, oktatók,
tanárok szokták. Nem hozzáfordult, nem neki beszélt, nem elején
kezdte tanait hirdetni, nem rendszeresen folytatta előadásait. Igy
alig tudott volna boldogulni.</p>
<p>Hanem gyüjtött össze társaságot, ha más nem akadt, saját
családját. S abban a társaságban pajkos észszel elkezdtek a
zsidóság fölött tárgyalni, elméskedni, gunyolódni. Koldus, csavargó
nép a zsidóság. Ütik-verik, üldözik, utálják minden országban.
Kikergetik mindenünnen, kikergetik nemsokára Magyarországból is.
Egyik gunyszó a másik után, egyik durva elmésség követte a másikat.
S a társalgás igy folyt naponként reggel, délben, estennen.</p>
<p>Nem a gyerekhez szóltak, hanem előtte beszéltek. Ott volt a
társaságban. Hallott mindent és szomju kis lelke mohón nyelt el
mindent. A hanyagság látszatával otthagyták előtte a zsidógyülölő
ujságokat is. A gyerek jól tudott irni, olvasni. Az ujságokban is
csak azt látta, a mit mindenkitől hallott. A zsidóság ócsárlását.
Százszor hallotta a várnagy barátaitól, a megyei huszároktól, a
tanitóktól, a tiszti irnokoktól s a bejáró iparosoktól,
<span class="pagenum"><a name="Page_105" id=
"Page_105">-105-</a></span> hogy mind futó bolond az, a ki zsidó
marad a mai világban. Annak jóllétben, becsületben,
köztisztességben része nem lehet. Annak sorsa: közmegvetés és
boldogtalanság.</p>
<p>Igy érlelődött meg a gyerekben: megvetni a zsidót s elhagyni a
zsidóságot. A junius 27-iki nyilvános tárgyaláson kijelenti, hogy
abban egészen biztos, hogy ő zsidó semmi esetre nem marad. Sok
nyilatkozata különösen érdekes.</p>
<p>A junius 20-iki tárgyaláson hidegen szemébe mondja apjának.</p>
<p>– Nem akarok többé zsidó lenni.</p>
<p>A vádlott zsidók sorban ott ülnek a padon egymás mellett. Apja,
Sarf József, rájuk mutat. S különösen rátereli a gyerek figyelmét a
hosszu szakálu ősz, öreg Jungerre s azt kérdi:</p>
<p>– Hát nem sajnálsz, ha engem felakasztanak? Nem sajnálod ez
embereket, a kik itt vannak, mint vádlottak? Mit vétett neked ez az
ősz ember?</p>
<p>– Ejh, mit törődöm én ezekkel a rongyos zsidókkal!</p>
<p>Ezt feleli a gyerek s aztán vállat vonva hidegen elfordul a
vádlottaktól.</p>
<p>Ime, a gyerekben a zsidók megvetése. Ime, »a rongyos zsidó«
szólam, a várnagy társaságának a gyerek előtt mindennapi
szavajárása.</p>
<p>Azt kérdé apja.</p>
<p>– Imádkozol-e te minden nap? Hadd látom, van-e rajtad
cziczesz?</p>
<p>Ez a cziczesz nyakba vetett szalag a felsőruha alatt.
<span class="pagenum"><a name="Page_106" id=
"Page_106">-106-</a></span> A mellény alól kilóg a két vége.
Hagyományos szokás az óhitü zsidóknál. Vallásos buzgóság jele, mint
sok keresztyénnél a keresztviselés. Apja odamegy gyereke mellé s
meg akarja nézni, van-e cziczesze.</p>
<p>A gyerek durczásan elfordul s igy felel.</p>
<p>– Nem vagyok én ló, hogy rajtam nyakló legyen!</p>
<p>Ime, a zsidó vallás iránti megvetésnek mindennap hallott egyik
pórias gunyszava. Nyakló!</p>
<p>A junius 27-iki nyilvános tárgyaláson következő szóváltás folyt
le az apa és fiu között:</p>
<p>– Mi annak az oka fiam, hogy te ezt a mi vallásunkat ugy
megutáltad?</p>
<p>– Micsoda vallást?</p>
<p>– Hát a zsidó vallást.</p>
<p>– Az az oka, hogy megutáltam.</p>
<p>– Kell lenni valami okodnak. Ha valaki felakasztja magát vagy
beleugrik a Tiszába: okának kell lenni.</p>
<p>– Nem akarok zsidó lenni!</p>
<p>– Csak van valamely eredete, hogy nem akarsz zsidó lenni?</p>
<p>– Megutáltam.</p>
<p>– Mióta utáltad meg?</p>
<p>– Mióta itt vagyok a vármegyénél.</p>
<p>– Miként utáltad meg?</p>
<p>– Most olyan idő van Magyarországon, hogy épen csak ki nem
kergetik a zsidókat. Fenének kell igy a zsidóság!</p>
<p>– Nem hiszed te azt.</p>
<p>– Hiszem. Tudom. <span class="pagenum"><a name="Page_107" id=
"Page_107">-107-</a></span></p>
<p>– Hiszen te törsz a zsidók vesztére. Majd ugy jársz, hogy a ki
másnak vermet ás: maga esik bele.</p>
<p>– Hát akkor benne leszek.</p>
<p>– Hát fiam, Hámán történetét tudod-e, a ki megakarta öletni a
zsidókat, azután utóbb mégis őt akasztották föl?</p>
<p>A gyerek vállat von s elfordul. Félvállról feleli:</p>
<p>– Hát felakasztanak!</p>
<p>Később azt kérdi tőle egyik védő:</p>
<p>– Ki beszélte azt, hogy a zsidókat kiüzik Magyarországból?</p>
<p>– Az ujságban olvastam.</p>
<p>– Milyen ujságot olvasol?</p>
<p>– Olvasok én többet. Függetlenség, Budapest, Nyirvidék,
Szabolcsi Közlöny: ez a nevük.</p>
<p>Valóban mindez ujság tajtékzó dühvel szította akkor a zsidók
ellen a gyülöletet.</p>
<p>Csaknem szóról-szóra közlöm a biróság tárgyalási jegyzőkönyvéből
e szóváltást. Hogy nyájas olvasóm lássa, miként fordult el a gyerek
lelke a zsidóságtól, s a szülők vallásától. És lássa a szóváltásból
azt is, hogy e gyerek, a ki ekkor tizennégy éves és néhány hónapos
volt, épen nem volt tompa elméjü vagy hülye. Lelkének
átidomulásában saját eszének is volt szerepe.</p>
<p>De a várnagy sejtette, hogy a zsidóság megutálása még nem elég a
czélra. A gyerek feladata az, hogy a vérvád tanuja legyen. A
tanunál pedig czélszerü, hogy a mit állit, azt legalább maga higyje
el. Ha nem igaz is, a mit állit, de ő maga tartsa azt igaznak.
<span class="pagenum"><a name="Page_108" id=
"Page_108">-108-</a></span></p>
<p>A vérvádterjesztő urak közt mindenki tudta azt, hogy a gyerek
Solymosi Eszter megölését nem látta. Aggódtak is a miatt, vajjon a
válságos napon, a nyilvános tárgyaláson nem áll-e el vallomásától,
nem tér-e vissza a valódi igazsághoz. Azért zártak el mellőle
mindenkit, a ki lelkiismeretét fölébreszthetné. Azért kellett
vérébe oltani a hamis tanuságot s azért kellett benne rendithetlen
meggyőződéssé tenni a vérvád valóságát.</p>
<p>A zsidóság megutálásának műveletét befejezték nála az év végéig.
Augusztus 23-tól deczember 31-ig. Az 1883-ik ujévkor már szinte
tombolt benne a zsidóság elleni gyülölet. Most már bele kellett és
lehetett verni a vérvád hitét is. A kit gyülöl és utál az ember,
arról könnyen elhiszi a rosszat, habár az képtelenség is. S a
gyerek elhitte.</p>
<p>Apja azt kérdi tőle junius 27-én:</p>
<p>– Honnan tudod te, hogy a zsidóknak keresztyén vérre van
szükségük?</p>
<p>– Én most sem tudom, de vannak nagy zsidók, a kik
kikeresztelkedtek s a kik azt mondják, hogy szükségük van rá. Nagy
papok is mondták ezt nekem.</p>
<p>Egyik védő, Heumann, később azt kérdi a fiutól:</p>
<p>– A sakterek miért ölték meg a leányt?</p>
<p>– Törvényükben van, hogy szükségük van keresztyén lány
vérére.</p>
<p>– Honnan tudod ezt?</p>
<p>– Hallottam beszélni.</p>
<p>– Kitől? <span class="pagenum"><a name="Page_109" id=
"Page_109">-109-</a></span></p>
<p>– Nagy papoktól.</p>
<p>– Zsidó papoktól?</p>
<p>– Nem azoktól, hanem keresztyén papoktól. Hallottam, hogy ők
kikeresték a bibliából, hogy ez a vér szükséges a zsidóknak.</p>
<p>Másik védő, Friedmann, azt kérdi a fiutól:</p>
<p>– Csak egy papot nevezz meg, a kitől hallottad.</p>
<p>– A katholikus pap Nyiregyházán. Tőle is hallottam,</p>
<p>Nem tudom, ki volt akkor a nyiregyházi római katholikus pap, nem
ismertem. Tanuként való megidéztetését nem tartottam szükségesnek.
Elégnek gondoltam, ha csupán annyi bizonyosodik be, hogy a
gyerekkel elhitették a vérvád valóságát. Hogy kiknek segélyével s
miként hitették el: az már nem fontos dolog. A szóváltásból
kétségtelen, hogy a várnagy társaságában a gyerek ottlétekor
egyszer-másszor ott volt a pap is vagy legalább valaki, a kit a
gyerek katholikus papnak gondolt. Szegény falusi zsidó gyerek előtt
nagy ur a katholikus pap. Kezet csókol neki uton-utfélen a falu
örege-apraja. A mit előtte ilyen nagy ur beszél: azt el lehet
hinnie.</p>
<p>Ugy vélem sok jelből, hogy a tanugyártók egyelőre ennyit elégnek
tartottak.</p>
<p>Ha a gyereknek félig paraszt nyelven, félig hivatalos nyelven
megalakitják, megszövegezik vallomását; ha ő azt tökéletesen
megtanulja s mindenki előtt hiba és fennakadás nélkül folyékonyan
el tudja mondani; ha hitté, meggyőződéssé szilárdul nála a vérvád,
a keresztyén szüz vérének szertartásos szükségessége s ha
<span class="pagenum"><a name="Page_110" id=
"Page_110">-110-</a></span> végül megveti és megutálja a zsidóságot
és a zsidó vallást: ez valósággal elégnek látszott arra, hogy a
vérvád koholói a fiut jó és biztos tanunak tekintsék a maguk
czéljaira.</p>
<p>Az 1883-ik évi január, február hónapig más irányban nem is
törekedtek lelkét eltorzitani. Ettől kezdve azonban a gyerek
tanuságát még biztosabbá kellett tenni.</p>
<p>A vérvádkoholók három nagy erősségre támaszkodtak. Az egyik az
volt, hogy a holttestusztatás be van bizonyitva. A másik az volt,
hogy a csonka-fűzesi orvosok szerint föltétlenül bizonyos, hogy a
holttest nem Solymosi Eszter. A harmadik erősség a fiu látása és
tanuskodása.</p>
<p>Ám a holttestusztatás januártól kezdve, a mikor Smilovics is
magához tért s a tiszalöki vallatásokról lehullt a lepel, ostoba
mesének bizonyult.</p>
<p>A csonka-fűzesi orvosok tudományát is tökéletesen eltiporta az
egyetemi tudósok éleslátása. Ők megállapitották, hogy kora,
fejlettsége, rothadási fokozata s egyéb tünetei szerint a holttest
csakugyan Solymosi Eszter lehetett. Sőt Szakolczai Julcsa, Zurányi
Kálmán és Szücs János tanusága elég fenyegetőnek mutatkozott arra
nézve, hogy az a holttest nem is lehet másé, csupán csak Solymosi
Eszteré.</p>
<p>Most még csak az kellene, hogy a gyerek vonja vissza vallomását
s mondja el őszintén, kik és miként vették, oktatták,
kényszeritették rá a vallomásra: akkor aztán teljes lesz a
vérvádkoholók kudarcza. Akkor ők <span class="pagenum"><a name=
"Page_111" id="Page_111">-111-</a></span> ugy állanak a világ
előtt, mint bünös szövetség tagjai, a kik oktalanul kezdték,
bünösen folytatták, s ostobán végezték a vérvád nagy pörét.</p>
<p>De hát van-e erkölcsi lehetőség arra, hogy a gyerek
megtántorodjék s elálljon a lelkébe oly tökéletesen beedzett
tanuságtól?</p>
<p>Van.</p>
<h3>IV.</h3>
<p class="summary">(A gyerek utálja meg édes apját! – A királyfi és
Sarf Móricz. – A gyerek kigunyolja édes apját. – És megtagadja. –
Az apa megszaggatja ruháit.)</p>
<p>Szembe kell állania édes apjával. Apja, az öreg Sarf József
nyers modoru, de egyenes gondolkozásu és eszes ember. Fiát
határtalanul szereti. Még bűnös tanuskodása daczára is szereti. Ezt
a szeretetet megérzi az a gyerek, a mikor majd apja előtte áll.
Megérzi még akkor is, ha apja daczos lenne hozzá. A gyerek szivéből
ugyan a tanugyártók kimostak, kilugoztak már mindent, hitet,
hűséget, kegyeletet, vallást, buzgóságot, a mi abba a szivbe a
szülői háznál berakodott. De hátha maradt abban a szivben valami
mégis az apa tekintélyéből, az apa iránt való szeretetből? Hiszen a
gyermeki lélek valósággal csak két hatalmat ismer. Az istent és a
szülőt. Hátha mégis van annak a gyerek tanunak szivében egy titkos
redő, egy láthatatlan kis fészek, melyben ott lappang még a szülő
szeretetének egy szikrája, melyet se a rablógyilkos irnok és a
szilaj csendbiztos a nagyfalui éjszakán, se az ügyes várnagy és
szövetségesei a vármegyeház pajkos társalgásai közt <span class=
"pagenum"><a name="Page_112" id="Page_112">-112-</a></span> nem
tudtak kioltani egészen. S hátha az a szikra majd a nyilvános
tárgyaláson az apa kemény, de szerető szavára ki talál
pattanni?</p>
<p>Bizony az meglehet.</p>
<p>Azt a szikrát tehát egészen ki kell oltani.</p>
<p>Ördögi terv. A gyerekkel meg kell utáltatni saját jó édes apját.
A szeretet helyébe gyülöletet és megvetést kell ültetni. A törvény
és a tisztesség ugyan azt parancsolja, hogy a gyereket még igaz
ügyben se használják apja ellen terhelő tanunak. Sőt a törvény
egyenesen parancsolja, hogy a gyereket föl kell világositani, hogy
apja ellen joga van minden vallomástól tartózkodni. De mindegy. A
gyülölet, megvetés és utálat érzelmeivel oly szilajjá kell a gyerek
lelkét tenni, hogy az hidegen és bátran beszéljen apja ellen, habár
szava akasztófára juttatja is apját.</p>
<p>Bizony sikerült ez a terv egészen. Annyira, mint a franczia
királyfinál.</p>
<p>A királyfi nyolcz éves volt. A hagyomány szerint a lélekmérgezés
tervét a királyfi ellen magasabb értelmiségü ember, Hébert
jakobinus gondolta ki s vad és durva lelkü ember, Simon, a varga,
hajtotta végre. A végrehajtás eszközei is vad eszközök voltak. A
korbács, a szeszes ital, a testi-lelki gyötrés, a rémités. Sarf
Móricznál, a ki tizennégy esztendős volt, ezek az eszközök talán
nem vezettek volna czélra. Itt a pajkosság, a dévaj társalgás, a
pórias elmésségek és gunyolódások s a gyermek lelkében szunnyadó
hiuság, nagyralátás s henye uraskodási vágy ösztönének
szenvedélylyé <span class="pagenum"><a name="Page_113" id=
"Page_113">-113-</a></span> fokozása voltak a végrehajtási
eszközök. A várnagy nem volt durva ember, mint a varga s vérszomjas
se volt, mint a jakobinus, de ügyesebb lélekbuvár volt mind a
kettőnél. Betyáros pajtáskodással ejtette meg a gyerek-tanu
lelkét.</p>
<p>Ő is itatta borral a gyereket, de nem részegségig, hanem csak
mulatság okából és mértékével. Elvitte a gyereket sétálni,
kocsikázni, szinházba. Nyiregyháza mellett Sóstó nevü fürdő és
kiránduló hely van, ünnepnapon czigányzene szól benne, elvitte a
gyereket oda is. A várnagy lassanként mintaképe lett a gyönge
éretlen gyereknek. Ép ugy dalolt, káromkodott és elméskedett, mint
ő. Ép ugy szidta, ép ugy nézte le s gunyolta ki a zsidót, mint ő.
Lassanként apjáról is csak ugy beszélt, mint a várnagy. Apja is
csak »rongyos zsidó«. Azt is sorsára kell hagyni, ha felakasztják
is. Azzal is örökre szakitania kell a gyereknek, ha ember, ha ur
akar lenni s ha mintaképét, a várnagyot, megközeliteni vagy elérni
akarja.</p>
<p>Mindezt igazolja a nyilvános tárgyalás.</p>
<p>Hetykén, félvállról, lenézőleg beszél apjával.</p>
<p>Mindjárt az első napi tárgyaláson, a mikor az öreg Sarf
nyugtalankodott fia vallomása közben s bele-beleakart szólni
beszédébe, a gyerek azt mondja apjának:</p>
<p>– Ha csöndesen nem viseli magát: beviszik a dutyiba.</p>
<p>Ime, a beléoktatott gunyolódások!</p>
<p>Azt kérdi tőle apja:</p>
<p>– Azt akarod te, hogy én is örökös rab legyek?</p>
<p>A gyerek vállat von s azt feleli: <span class="pagenum"><a name=
"Page_114" id="Page_114">-114-</a></span></p>
<p>– Hát az lesz. Bánom is én!</p>
<p>Szemébe mondja apjának e szót:</p>
<p>– Maga hazudik!</p>
<p>A szegény óhitü zsidóknál a szülők és gyermekek nem ugy
beszélnek egymással: »maga« – hanem mint az ókor irásai tanitják s
mint napkeleten ma is szokás, ugy szólitják egymást: »te«. Az öreg
Sarf gunyt és sértést lát a »maga« szóban s azt kérdi fiától:</p>
<p>– Hát én csak »maga« vagyok teneked?</p>
<p>A fiu gunyosan feleli:</p>
<p>– Hát azt mondjam »méltóságos ur«?</p>
<p>A »méltóságos ur« czim illeti meg Magyarországon a főispánokat,
a vármegyék kormányzóit, a császári és királyi kamarásokat, a
legmagasabb biróság tagjait és tanácselnökeit. Alig képzelhető el:
mekkora csufolódás rejlik abban, ha egy szegény vagyontalan zsidót,
egy foltozó vargát »méltóságos ur«-nak czimeznek, hogy a tömeg
röhögését előidézzék.</p>
<p>Valóban a gyerek gunyos elmésségére a törvényszéki közönség
kiröhögi az apát.</p>
<p>A gyerek a negyven napos tárgyalás alatt soha ki nem ejti száján
e szót: »édes apám«. Pedig 14 hónap óta nem látta.</p>
<p>Azt kérdi az öreg Sarf a gyerektől junius 20-án:</p>
<p>– Olyan rossz apád voltam én neked, hogy engem már nem is
akartál látni?</p>
<p>A gyerek azt feleli:</p>
<p>– Mi hasznom van abból? Jobb, ha nem ismerem!</p>
<p>Ime, a lélekmérgezők irtóztató munkája! Kiirtani a <span class=
"pagenum"><a name="Page_115" id="Page_115">-115-</a></span> szivből
a szülők iránt ott élő minden szeretetet s azután a gyerek eszét
arra gyakorolni be, hogy fontolja meg éretten: van-e haszna abból,
ha apját megbecsüli vagy pedig nincs?</p>
<p>Ha van haszna belőle: becsülje meg. Ha nincs haszna belőle:
vesse meg. A gyermek vonzalma, szeretete a szülők iránt áruczikk.
Ha van értéke a piaczon, van becse az élet zsibvásárján: akkor
megőrizzük. Ha nincs értéke, ha nincs becse: akkor ellökjük
magunktól. A minek a háznál hasznát nem látjuk, azt ki kell
söpörni, mert az már csak szemét.</p>
<p>Az óhitü, szegénysorsu zsidó vallásos, mélyen hivő, áhitatos.
Üldözött életében egyedüli vigasztalása a multnak szent hagyománya.
Egyedüli bölcsesége a tizparancsolat. Tiszteljed apádat és anyádat,
hogy hosszuéletü légy a földön. Egyetlen fajt se ismer a történet,
melynél a családi kapocs erősebb volna a szülők és gyermekek közt,
mint a zsidónál. Az élet a legfőbb jó s életét hosszabbitja meg, a
ki szülőit megbecsüli. Erre tanitják a gyermeket először s ezt
csöpögtetik vérébe állandóan. Ez az életnek a legmagasabb s
egyuttal a legszebb igazsága.</p>
<p>És most a fiu azt mondja apjának: nem ismerlek, nem akarlak
ismerni, mert nincs abból semmi hasznom, hogy te vagy az apám.</p>
<p>Fönséges és szomoru jelenet történt a junius 20-iki
tárgyaláson.</p>
<p>A szegény zsidó, ha halottja van, megszaggatja ruháit. Ez volt
szokás Mózesnek és a királyoknak és a <span class=
"pagenum"><a name="Page_116" id="Page_116">-116-</a></span> nagy
prófétáknak korában is. Háromezer évnek szent hagyománya tartja
fenn e szokást a zsidóknál. Mély értelme van e szokásnak. A ruha
tisztesség, a rongyos ruha elhagyatottság. A tisztes ruha bizonyos
disze az életnek. De a kinek halottja van: az elvesztette életének
örömét s akkor már az életnek külső disze se ér semmit. Ezt jelenti
a ruhának megszaggatása.</p>
<p>Azt mondja az öreg Sarf a fiának:</p>
<p>– A tizparancsolathoz tartsd magad, még ez ideig zsidó vagy!</p>
<p>A fiu daczosan azt feleli:</p>
<p>– Nem vagyok zsidó!</p>
<p>Az apa szemei előtt elborul a fényes nap világa. Fia tehát már
elhagyta ősi hitét, hűtlen lett a szülői ház vallásához. Ime,
elvesztette fiát egészen. Rettenetes fájdalom rohanja meg lelkét.
Megtántorodik. Oda botorkál ülőhelyére, a vádlottak padjára. Leül,
összegörnyed, fejét térdeire hajtja. A másik pillanatban fölemeli
fejét, erős balkezével lehasitja ruháját a nyakáról. A közönség
néma. Valami érzés nyomja szivét. Az erős szövetü fekete ruha
szakitása zajt okoz a csöndben. Az elnök megrázza a csöngettyüt s
oda szól feddőleg az apához:</p>
<p>– Mi az, Sarf! Maradjon nyugodtan, mert különben
kivezettetem.</p>
<p>Az apa rá se néz az elnökre, csak mély hangon mormolja:</p>
<p>– Nekem halottam van, azt gyászolom.</p>
<p>S kitörnek könyei. Zokog az erős férfiu. A gyerek <span class=
"pagenum"><a name="Page_117" id="Page_117">-117-</a></span>
hátratekint, hogy lássa, mit csinál apja. Azután csaknem nevetve
fordul az elnök felé, diadalmas arczczal, mintha azt akarná
mondani: ugy-e, derék gyerek vagyok? Ugy-e, legyőztem a zsidót,
noha apám?</p>
<p>Sohase feledem el e jelenetet. Mélyen meghatotta még a
tárgyalóterem zsidógyülölő nagy közönségét is. Meg van örökitve e
jelenet a jegyzőkönyvben is, noha oly halványan és ügyetlenül, hogy
alig ismerni rá.</p>
<h3>V.</h3>
<p class="summary">(Sarf Móricz a megyei levéltárban. – Miniszteri
leiratból azt olvassa, hogy ő urrá lesz. – Fél a zsidóktól. –
Husvétkor a zsidók el akarják lopni. – A tárgyalás előtti éjszakán
is el akarják lopni. – Hamisság minden. – Az agy is átalakul.)</p>
<p>– A gyerek hát megutálta apját. Az ember azt gondolná, hogy a
várnagy bölcsesége véget ért s hogy ezzel már a gyerek a
vérvádkoholók számára teljesen el van készitve jó tanunak. De hátra
volt még két dolog. Az emberi lelket arra nézve, hogy magát igy
vagy amugy elhatározza, sokféle indok mozgatja. Az indokok közt
leghatalmasabb a hiuság s a jövő fölismerése.</p>
<p>A gyerek lelkében meg kellett rajzolni azt a képet, a jövendőnek
azt az alakját, hogy mi vár rá, ha megmarad jó tanunak. És meg
kellett rajzolni: mi vár rá, ha zsidó marad s a vármegye leveszi
róla kezét.</p>
<p>Százszor hallotta a gyerek társalgás, poharazás és séta közben a
várnagytól.</p>
<p>– Lásd Móricz fiam, ha megmaradsz a mai jó erkölcsödben, belőled
is vármegye ura lesz. Nem kell rongyot <span class=
"pagenum"><a name="Page_118" id="Page_118">-118-</a></span>
szedned, nem kell nyomorognod, uton-utfélen nem üt-dob-rug minden
dibdáb ember. Tudod-e, mi a vármegye ura?</p>
<p>Tudta ezt már az éles figyelésü gyerek. Elég módja volt látni a
vármegyeház udvarán.</p>
<p>Jön a szegény ember, jön a falusi paraszt igazságért. A kapu
küszöbén már leveszi kalapját. Megsüvegel tisztviselőt, irnokot,
hajdut, mindenkit egyaránt. Tisztességgel, alázattal beszéli el
panaszát s kéri igazságát. A vármegye ura pedig foghegyen, pattogva
beszél vele még akkor is, a mikor megadja igazságát. S mily
alázatosan köszöni azt meg a paraszt! Pedig hiszen kijár neki az
igazság.</p>
<p>Mindennap látja ezt. S a természet minden törvénye azt a vágyat
kelti föl szivében: minő jó lenne vármegye urává lenni, a ki
parancsol és gondtalanul él!</p>
<p>– Lehetsz fiam, lehetsz, ha az uraknak kedvükben jársz.</p>
<p>Ezt hallja mindenkitől, a ki oda juthat közelébe.</p>
<p>Néha kétsége támad. Nem buta, kell kétségének támadnia. S
kétségeinek természetesen hangot is ád, egyszer-másszor a várnagy
előtt, a ki iránt föltétlen bizalommal van.</p>
<p>Ezt a kétséget le kell győzni, el kell némitani, ki kell
irtani.</p>
<p>A várnagy beviszi a fiut a vármegye levéltárába, a hol az ország
kormányzóinak, a minisztereknek leveleit őrzik. Ott a kiváncsi
gyerek megnézi a leveleket, azok irásmódját, pöcsétjét, aláirását,
boritékját. Megjegyzi <span class="pagenum"><a name="Page_119" id=
"Page_119">-119-</a></span> magának jól. Az iratok ide-oda adásánál
még segit is a levéltárosnak.</p>
<p>Ily levéltári látogatás alkalmával egykor miniszteri leirat
kerül kezébe véletlenül. Beletekint s látja, hogy az ő neve fordul
elő benne. Mi lehet ez? El kell olvasnia. A leirat a
belügyminisztertől jön. Alak, aláirás, pöcsét, minden rendben van.
Azt irja a belügyminiszter, az ország hatalmas kormányzója a
vármegyének, hogy gondoskodni fog róla s állást kap, ha jól viseli
magát, a vármegyénél.</p>
<p>A gyerek szeme megcsillan az örömtől. Kérdezősködik és
dicsekszik. Az iratot kikapják kezéből. Álnok komolysággal
megfeddik, hogy ez a leirat hivatalos titok volt, neki nem lett
volna szabad látnia. Kikergetik a levéltárból.</p>
<p>Mindegy. Ő most már tudja, a mit tudnia kell. A várnagy tehát és
barátai igazat mondtak. Belőle hát ur lesz, vármegye ura. Vége
minden kételkedésnek. Csak jól kell magát viselnie, csak jó tanunak
kell maradnia.</p>
<p>Ártatlan őszinteséggel beszéli el a gyerek a junius 27-iki
tárgyaláson, hogy a megyei levéltárban a berakni való iratok közt
olvasta a belügyminiszteri rendeletet, a melyben meg volt irva,
hogy róla gondoskodva lesz a megyénél. S később a tárgyalás
folyamán a keresztkérdésekre hetykén adja elő:</p>
<p>– A belügyminiszter egy rendeletet adott ki, melyben azt mondta,
hogy ha jól viselem magamat, el fog tartani s leszek valami itt a
megyénél.</p>
<p>– Ki mondta ezt neked? <span class="pagenum"><a name="Page_120"
id="Page_120">-120-</a></span></p>
<p>– Magam olvastam a levéltárban.</p>
<p>Természetesen egy szó se igaz az egészből. A belügyminiszter
ilyen leiratot nem intézett a vármegyéhez s a fiu ilyen leiratot
nem olvasott. A kormány a végtárgyalás közben, a mikor a fiu
vallomása nyilvánossá lett, hivatalos kijelentéssel czáfolta meg s
jelentette ki valótlannak a fiu állitását.</p>
<p>A kormánynak igaza volt, de a fiunak is. Ő álokiratot olvasott,
melyet a levéltárban oda csempésztek eléje. Valami furfangos
iródiák készitette. Ez is méregkeverés volt a fiu lelkének
megbóditására. Ezért vitték őt látogatóba a levéltárba s ezért
vezették őt be a levéltár titkaiba. Nem jutott eszükbe, hogy ő ezt
valamikor a nyilvánosság előtt ki is fecsegheti.</p>
<p>Vagy pedig nem törődtek vele, ha eszükbe jutott is. Csak a
tanuskodás legyen jó, manó vigye a többit. A várnagyi elmék ily
apróságokkal nem foglalkoznak.</p>
<p>A jövendő egyik alakja ime elég fényesen képződött ki a gyerek
ábrándjaiban. A másik alakja sötét volt és gonosz, – egészen
visszája a fényesnek. E szerint a zsidók a gyereket halálra
keresték, vérét szomjazták, s ha kezükbe jut: kegyetlenül el fogják
pusztitani.</p>
<p>Vajjon-e gondolat önmagától támadt-e a gyerek elméjében?</p>
<p>Nem lehetetlen. A fiunak volt emlékezete, itélőtehetsége és
lelkiismerete. Jól tudta, mi történt vele a nagyfalui éjszakán,
miként erőszakolták rá a vérvád vallomását. Jól tudta azt is, hogy
ebből mérhetlen szenvedés hárult a zsidókra. <span class=
"pagenum"><a name="Page_121" id="Page_121">-121-</a></span></p>
<p>Voltak pillanatok, még az időben is, melyet a várnagy kezén
töltött, a mikor magához tért s megmozdult lelkiismerete. Barcza
Dani, debreczeni csendbiztos szelid fondorkodással befurakodott a
várnagy barátságába, hogy titkon beszélhessen a fiuval. Annak ezt
mondta a fiu:</p>
<p>– Ha igazat kell mondani, én nem láttam semmit, én Solymosi
Eszter megöléséről semmit sem tudok.</p>
<p>A megmozdult lelkiismeret bizonyára azt mondta a fiunak: nagy
bűnt követtél el!</p>
<p>A mindennapi beszédből s a vallásos oktatásból ezerszer hallotta
kis kora óta, hogy a bűnért meg kell lakolnia a bűnösnek.</p>
<p>Esze, itélőtehetsége inthette őt, hogy a zsidók ellen követte el
a bűnt, a megtorlást hát a zsidóktól kell várnia.</p>
<p>Azt kérdi tőle apja nyilvános tárgyaláson:</p>
<p>– Ha kijársz, miért mégysz te mindig vagy a várnagygyal, vagy a
hajduval?</p>
<p>– Azért, mert a zsidók megölnének, hogy ellenük vallottam.</p>
<p>– Hogyan, miért akarnának e miatt megölni?</p>
<p>– Ha nem akarnának megölni: miért jöttek be husvét első
éjszakáján a megyeház udvarára? És most is, mikor ez a tárgyalás
kezdődött, akkor is azt mondták nekem, hogy rám akarnak törni.</p>
<p>Ez a szóváltás nagy világot derit erre a kérdésre. Nem
lehetetlen, hogy a zsidók boszujától való félelem a lelkiismeret
önálló megmozdulásából is támadhatott, <span class=
"pagenum"><a name="Page_122" id="Page_122">-122-</a></span> de
bizonyos, hogy a félelmet kivülről is beléültették és gondosan
ápolták és fokozták.</p>
<p>A várnagy mint tanu a biróság előtt igy nyilatkozik:</p>
<p>– Husvét táján éjjeli 11 és 12 óra közt három idegen embert
láttam a vármegyeház udvarán. Hogy kik voltak, nem tudom. Hogy
zsidók voltak-e, bizonyosan azt se tudom. Néhányszor közibük
lőttem, mire elmenekültek. Azt hiszem, nem egyébért jöttek oda,
hanem csak azért, hogy Móriczot ellopják.</p>
<p>Hallatlan és furcsa eset s igy előadva még elég ártatlan is a
végső eredményben.</p>
<p>A vármegyeház kapuja éjjel be van zárva, de azért három
ismeretlen ember oda be tud és be mer menni, hogy a gyereket
ellopja. Vajjon honnan lopja el? Talán a vármegyeház udvarából?
Dehogy onnan. Hiszen a gyerek nem az udvaron hál, mint a kutya,
hanem a várnagy belső lakásában, tollas puha ágyban. Hogy lehetne
azt onnan ellopni a gazda, az asszony, a gyerekek és a cseléd
szemeláttára?</p>
<p>Azután a vármegyeház kapuja alatt fegyveres őrség tanyáz, rendes
időközökben egymást fölváltva. Miként ereszthetné ez be éjnek
éjszakáján az idegen embereket, holott a vármegyeházban hivatalok,
pénztárak, levéltárak vannak? Ha pedig nem ugy rendelte be őket
készakarva: miként lehetett volna az, hogy a katonailag szervezett
és vezetett őrség észre ne vegye a besurrankodókat?</p>
<p>A várnagy is alszik már éjfél felé. De azért rögtön észreveszi,
hogy három idegen ember van az udvaron <span class=
"pagenum"><a name="Page_123" id="Page_123">-123-</a></span> s
Móriczot akarja ellopni. Rögtön kezeügyében van a pisztoly s
közibük lövöldöz. S a lövöldözésre eltünik a fegyveres őrség,
kinyilik a bezárt kapu s kényelmesen elillan a három merénylő. Nem
üldözi őket a várnagy, nem megy utánuk az éjjeli őrség s másnap se
tart vizsgálatot se alispán, se szolgabiró, se járásbiró, se
rendőrkapitány. Sőt hivatalos jelentés se érkezik egyikhez se.</p>
<p>Hanem a zsidógyülölő hirlapok nyomban tele vannak azzal a
tudósitással, hogy a zsidók az elmult éjjel betörtek a vármegyeház
udvarára, Sarf Móriczot, a félelmes tanut el akarták sikkasztani,
de a várnagy éberségének sikerült meghiusitani a bűnös
merényletet.</p>
<p>Természetesen egy szó se igaz ily alakban az esetből.</p>
<p>Hanem igaz az, hogy három embert fölkértek vagy fölbéreltek a
közreműködésre. Kaftánnal testükön, zsidós kalappal fejükön hárman
éjjel bementek a sötét udvarra; a pajkosságra birt őrség
beeresztette őket, a gyereket fölriasztották álmából, »nézd a kutya
zsidók, téged akarnak elrabolni«, – a gyerek álmából fölriadtan
látta is őket az udvarra néző ablakon át, – »de én tőlem ugyan el
nem visznek«, – uczczu talpra, pisztoly a házban, utánuk! A gyerek
hallotta a lövéseket s látta az orvok eliramodását.</p>
<p>Az orvok nyomban jóizüen itták meg a játék áldomását Andrikovics
kocsmájában. De a megriasztott gyerek lelkében ott maradt az égető
gondolat s a fojtó félelem, hogy most már ő a zsidóktól örökre és
végkép elszakadt, őt a zsidók mulhatlanul elemésztik, menedékét,
<span class="pagenum"><a name="Page_124" id=
"Page_124">-124-</a></span> élete megóvását csak a várnagytól
várhatja. Természetesen csak akkor és csak azért, ha megmarad jó
tanunak.</p>
<p>Még egy éjszakát készitettek ilyet a gyerek számára.</p>
<p>Junius 19-én kezdődött a nyilvános tárgyalás. Szabály ide,
szabály oda: az elnök elhatározta, hogy a gyereket az első napon
fogja tanuként kihallgatni. Nehogy a tárgyalás részleteiből
elszivárogjon hozzá valami, a mi bódultságából fölébressze. Sietni
kell vele. Hadd lássa a világ, hogy a nagy perre, a vérvád
támasztására volt alap.</p>
<p>Milyen jó lenne, ha a tárgyalási nap előtt való éjszakán ujra el
akarnák lopni a zsidók a gyereket.</p>
<p>Nos, hát megtörtént.</p>
<p>Junius 17-én és 18-án már megtelt a város hirlapróval és
hirlaptudósitóval. Volt ezek közt egy nagyon tehetséges és buzgó
fiatal iró: Tóth Béla. Apja is a kiválóbb nemzeti költők egyike. Az
ő irói működése is feltünt már akkor s husz év mulva, a mikor e
sorokat irom, még mindig hirlapiró s a mellett országosan ismert s
olvasott jeles iró. Szinte természetes, hogy ő a gyerek tanitóját
föl akarta keresni s a gyerek szorgalma, sikerei, erkölcsi s
értelmi állapota felől kikérdezni, hogy lapjának a gyerek
egyéniségéről érdekes tudósitást nyujthasson.</p>
<p>A tanitó Orsóvszky Gyula. Ott lakott a vármegyeház közvetlen
szomszédságában, a megyeház tövéhez épitett épületben. Ebben volt a
katholikus elemi iskola. Tóth Béla maga mellé vette Weisz Julián
hirlapiró társát, <span class="pagenum"><a name="Page_125" id=
"Page_125">-125-</a></span> 18-án késő délután fölkereste a
tanitót, hogy kikérdezze. A tanitót azonban nem találta otthon,
hanem ott talált három idősebb s fiatalabb nőt. Ezek előtt elmondta
látogatásának czélját s egyuttal átadta nekik látogatójegyét,
melyre neve s állása rá volt nyomtatva. Kimenet egy perczig megáll
társával az udvaron beszélgetni s beszélgetés közben mindketten a
vármegyeház magas hátulsó falára tekintettek. A fal az udvarra
nézett.</p>
<p>Ez történt délesti hét óra tájban. A két férfi előző napon,
17-én vasárnap délután hat óra tájban is volt már ott, ugyane
czélból. A tanitót akkor se találták otthon.</p>
<p>A három nő volt: Szokolovszky Mária, a tanitónak, Orsóvszky
Gyulának felesége, azután özvegy Spissák Antalné, születési neve
szerint Klein Sarolta, végre ennek leánya Spissák Hedvig, Szabó
Endre felesége. Ott laktak az udvarban s a vidéki műveltebb nők
közé tartoztak.</p>
<p>A három nőnek feltünt a két hirlapiró. Tegnap is itt voltak, ma
is itt voltak. Ma épen estefelé. Nézegették a vármegyeház hátulsó
magas falát. Vajjon miért voltak itt ismételve? Miért nézegették
azt a magas falat? Mi van azon néznivaló?</p>
<p>Valami rejtély van a dologban. A két ember ismeretlen.
Bizonyosan zsidó mindkettő. Igaz, hogy csak egyik volt zsidó, de ők
ugy látták: mind a kettő az. Sőt testvéreknek látszanak.
Kétségtelenül rosszban törik a fejüket. Sőt tervük egészen világos.
Holnap kezdődik a nagy per tárgyalása. A Móricz tanu holnap árulja
el <span class="pagenum"><a name="Page_126" id=
"Page_126">-126-</a></span> a zsidókat. Ezt meg kell akadályozni. A
tanut még az éjjel vagy el kell lopni, vagy el kell emészteni. A
kapun át hozzájutni nem lehet. Ott a fegyveres őrség. Csak a
hátulsó falon és a tetőn át lehet éjszaka bejutni. Meg kellett
tehát a falat nézni, mekkora hágókötél kell hozzá. Igaz, hogy a
zsidók megmondták, miért tették a látogatást. Sőt látogatójegyet is
hagytak ott. De a zsidóknak nem kell hinni. Ravaszok,
furfangosak.</p>
<p>A három asszony mind ebben nagy bölcsen megállapodott.
Napszállta után az esti szürkületben tudtára adják az esetet a
várnagynak. A várnagy nagy sebbel-lobbal intézkedik. Tudatja a bajt
a gyerekkel. De ne féljen a gyerek, a vármegye megőrzi őt. Nosza,
nyargaljon futár a városházához is. Mig a közbiztonság emberei
megérkeznek: az alatt előkészitenek egy hágókötelet, hosszut,
alkalmasat. Megmutatják a gyereknek. Ime, ezzel akarták őt a zsidók
az éjjel ellopni. Mutatnak neki egy bezárt szardiniás szelenczét
is. Ebben van a dinamit, melylyel a gyereket a holnapi tanuskodása
előtt el akarták pusztitani. Azonban megérkezik a városi
csendbiztos: Kovács Lajos, néhány szál fogdmeggel. Megérkezik a
polgármester is. Valamennyi beszél a gyerekkel s figyelmezteti a
fenyegető veszedelemre. A nagy, hivatalos emberkészség nyomozást,
vizsgálatot, házkutatást tart, pedig már öreg este van, sőt
éjszakának is beillik. Keresik a merénylő zsidókat. Fölkutatják a
vármegyeházat, pinczéket, padlásokat, hátulsó helyeket és
szögleteket. Átmennek a szomszéd katholikus iskolatelepre is s ott
is tűvé tesznek mindent. <span class="pagenum"><a name="Page_127"
id="Page_127">-127-</a></span> Mindezt a gyerek tudtával és szemei
előtt, rettentő hivatalos komolysággal. S azután, mikor befejezik a
hűhót: oda állitanak két csendőrt, a gyereket reggelig őrizni, a
mikor majd a törvényszék előtt meg teheti vallomását. A gyerek nem
alszik reggelig.</p>
<p>Igy történt bizony ez.</p>
<p>A birósági jegyzőkönyv csak halvány képet nyujt ez esetről.
Henter, a várnagy, csak ugy adja elő az esetet, hogy este
félkilencz óra tájban jelentették nála, hogy a katholikus iskola
udvarán két zsidó ólálkodik. Ő mindjárt nem ment át, de voltak, a
kik elfutottak a városházához ez esetet jelenteni s onnan Kovács
Lajos csendbiztos és a polgármester is odajött, átkutattak mindent,
nem találtak semmit, de éjszakára csendőröket állitottak a megyeház
udvarára.</p>
<p>Körülbelül ennyi van a jegyzőkönyvben s ezen kivül még a három
asszony tanuvallomása Tóth Béla és társa látogatásáról.</p>
<p>Vajjon tudhatta-e a gyerek, hogy mindez üres hűhó, csuf
fondorkodás, ravaszul végrehajtott jelenet az ő félrevezetésére?
Tudhatta-e, hogy ez is csak az urak és a várnagy furfangos ármánya
az ő lelke ellen, mint volt a husvéti éjszakán történt lövöldözés?
Vajjon fölmerülhetett-e a gyerekben a kétségnek még sejtelme is,
mikor az ő mintaképe a várnagy, azután a város polgármestere és
csendbiztosa s a hajduk és csendőrök serege végezi együtt a komoly
hivatalos cselekményt s értesiti őt arról, hogy épen ő róla
háritják el az életveszélyt? <span class="pagenum"><a name=
"Page_128" id="Page_128">-128-</a></span></p>
<p>Igy vezették nyomban a biróság elé, hogy álljon elő
tanuvallomásával.</p>
<p>Előállt. Az élő lelkek természete az, hogy más vallomással nem
állhatott elő.</p>
<p>A nagyfalui éjszakán gyötréssel és rémitéssel rátukmálják,
eszére erőszakolják a hamis történetet. Azután elzárják. Azután
uraskodó, henye életmóddal s pajkos társalgással fölélesztik s
nagyranövelik büszkeségét, hiuságát, nagyravágyását. Megutáltatják
vele a zsidóságot. Kiirtják szivéből a szülői ház vallása iránt
való vonzalmat és kegyeletet. Lenézést, megvetést és durva
érzéketlenséget növesztenek lelkében apja iránt. Elhitetik vele,
hogy ha jó tanu lesz, a nagy gróf, a magas kormány s a hatalmas
vármegye urrá teszi egész életére, a zsidók pedig halálra keresik s
a keserü kínok végzetét késziték számára. Tanuvallomását pedig
megirják s megtanultatják és elszavaltatják vele százszor a várnagy
előtt, a vizsgálóbiró előtt, az alispán és törvényszéki elnök előtt
s a királyi alügyész s az összes bizalmasok előtt.</p>
<p>Azt mondhatná valaki: negyven napig tartott a tárgyalás – ily
hosszu idő alatt visszatérhetett a gyermek az eredeti
igazsághoz.</p>
<p>De a gyerek az egész idő alatt is el volt zárva a világtól. Nem
férhettek hozzá se a védők, se a szülők, se mások, a kiknek szava,
tekintete, fölvilágositása fölszaggathatta volna a béklyókat,
melyek lelkét megkötözték. Az egész tárgyalás alatt csak ugy a
várnagy hatalmában volt, miként a tárgyalás előtt. <span class=
"pagenum"><a name="Page_129" id="Page_129">-129-</a></span></p>
<p>Azt is kérdezhetni: miként lehet az elméből a valóság képét
kitörölni s helyébe a hazugságot beedzeni?</p>
<p>A kérdés méltó. A természet nagy titkára utal ez a kérdés. A
könnyelmüen vagy komolyan elhatározott s végrehajtott hazugság
mindennapi tünet. A jellem gyöngeségének s az elme mozgékonyságának
eredménye. De Sarf Móricz hazugsága nem efféle. Az övé az ő
megmérgezett lelkében valóságos meggyőződéssé alakult át.</p>
<p>Lehető ez?</p>
<p>Igen is lehető. Az agy csodálatos szövetü szerv, de mégis csak
olyan testi szerv, mint kezünk, lábunk. Kezünk mozdulata ütés,
fogás, tapintás; agyunk mozdulata gondolat, érzés, eszme. S a hogy
kezünket állandó gyakorlás által bizonyos mozdulatra vagy
erőfeszitésre különösen alkalmassá tehetjük, ép ugy lehet tenni az
agygyal s a mi tőle függ: a gondolkozással és jellemmel is. Különös
gondolatot, érzést, képet, képzetet lehet beléültetni s különös és
állandó gyakorlással benne meg lehet erősiteni. Költők, bölcsek,
hitvallók hiába beszélnek csodáról és isteni befolyásról. Vannak az
életnek még föl nem fedezett titkai, de azok se csodák. Hogy az agy
minő munkát végez, mikor gondolatot szül vagy befogad: ép ugy nem
tudjuk, mint a vadember nem tudja a bezárt zsebóránál, hogy az
belül min és miként dolgozik. Csak azt látja és tudja, hogy
dolgozik. A gyerek agya az egy éven át folytatott egyirányu
ráhatástól abban az irányban fejlődött ki, torzult el s erősödött
meg, a melyben mesterei, a <span class="pagenum"><a name="Page_130"
id="Page_130">-130-</a></span> méregkeverők vezették. Abban az
irányban a vérvád képének, a gyilkosság hamis vádjának
meggyőződéssé kellett benne erősödni.</p>
<p class="center">* * *</p>
<p>A nagy per végén a gyereket nem akarták kiadni kezemre. A
vérvádkoholók ujabb mesét gondoltak ki s a gyereket arra is föl
akarták használni. A kormány segitségével elértem végre, hogy a
gyereket a vármegyétől megkaphattam.</p>
<p>Vallomásáról sohase beszéltem vele. Egyetlen szóval se kérdeztem
tőle: mi történt vele egy éven át. Jobban tudtam én, mint ő.
Előadása mindig zavart okozhatott volna azon a képen, melyet gondos
figyeléssel róla és mestereiről alkottam.</p>
<hr class="chap" />
<div class="chapter"></div>
<p><span class="pagenum"><a name="Page_131" id=
"Page_131">-131-</a></span></p>
<h2>ESZTER HALÁLÁNAK TITKA.</h2>
<h3>I.</h3>
<p class="summary">(A csonka-fűzesi holttest Eszter holtteste. –
Bizonyos tehát, hogy Eszter meghalt. – Halála nem baleset, nem is
erőszak. – Öngyilkosság. – A vizsgálat nem puhatolta ezt ki. – Sőt
eltaposta ennek nyomait.)</p>
<p>Jogtudó vagyok, védő voltam a nagy perben, iró vagyok, szeretek
buvárkodni a lelkekben s megfigyelni a természet tüneményeit. Ime
nagy tünemény áll előttem: a szegény leánykának különös
elsikkadása. Nagy jogi kérdés kerekedik e tüneményből, annak
megoldásában közreműködni tiszti kötelességem. Vajjon
elgondolható-e, hogy ne foglalkoztam volna Eszter halálának
titkával s hogy elmém egész erejével ne törekedtem volna azt
földeriteni?</p>
<p>Különös feladata lett volna ez a vizsgálatnak, a vizsgálóbirónak
és társainak. De ők éretlen észszel s elfogult és pajkos elmével
hamis utra s ostoba fordulatokra terelték a nyomozást. Ott keresték
a titkot, a hol azt megtalálni nem lehetett, a hol azt megtalálni
minden furfang és erőszak mellett se voltak képesek. <span class=
"pagenum"><a name="Page_132" id="Page_132">-132-</a></span></p>
<p>Az itélő biróságnak ez már nem volt különös feladata. Ez a
biróság már nem azt kereste igazán: miként tünt el a leányka, hanem
csak azt kellett keresnie, hogy a bevádolt zsidók bűnösök-e vagy
ártatlanok a leányka eltünésének kérdésében?</p>
<p>A mint meggyőződött arról, hogy nem bűnösök: ki kellett mondani
utolsó szavát, meg kellett hoznia itéletét s egyebet cselekednie
nem volt szabad. Az állam nem azért tart biróságot, hogy az a
lelkek titkát fürkészgesse s a természet tüneteit magyarázgassa.
Mások dolga ez.</p>
<p>Talán első sorban az én dolgom s most arról adok számot, minő
eredményre jutottam buvárlataimban.</p>
<p>A csonka-fűzesi holttest az eltünt lányka holtteste. Ma az
eszlári vérvád nem lobogtatja már a lelkek tüzét. Ma higgadt és
tiszta elmével lehet az esetet meggondolni. S a tiszta elme a
kétségnek még árnyékát se engedheti magához férkőzni. Az a holttest
Eszteré.</p>
<p>Április 1-én folyam partján tünik el a lányka. Junius 18-án
hetvenkilencz nap mulva alsó folyásának egyik partján lányka
holttestét veti föl a folyam árja. Az eltünt lányka minden ruhája
ott van a holttesten. Az eltünt lányka utolsó cselekménye
föstékvásárlás volt. Az a fösték is ott van szokott falusi módon
keze csuklójára kötve a holttesten. Volt különös ismertető jele
életében: a lábán levő hegedés nyoma, melyet a tehéntiprás okozott.
Ezt a jelet is megtalálja az előre megmondott helyen három igaz
tanu: Szakolczai Julcsa, Szücs János és Zurányi Kálmán. Ha tehát
vizi halott kiléte biztos lehet valaha a világon: ezé a halotté
<span class="pagenum"><a name="Page_133" id=
"Page_133">-133-</a></span> tökéletesen biztos. Alak, nagyság,
arcz, szem: mindez azonos.</p>
<p>Azonban furfangos elmék, tudatlan emberek kétséget támasztanak.
Hátha idősebb nőé az a felbukkant holttest? Hátha az csak néhány
nap óta került a vizbe? – De velük szemben áll a természet igaz
törvénye, melyet képzelgő tanu és tudákos szakértő ki nem mozdithat
helyéből. A holttest csontja, némely épen maradt nemi részének
fejletlensége, érettségi szőrének csak kezdetleges mutatkozása mind
megfelel az eltünt lányka korának és fejlettségének. S a holttesten
talált hullaszappan föltétlen bizonyossággal igazolja, hogy annak
hosszu időn át kellett vizben lenni. Annyi időn át, a mely épen
megfelel a lányka eltünése s a holttest felbukkanása közt lefolyt
időnek. Hullaszappant emberi elme, emberi tudomány, emberi
műszerszám néhány nap alatt késziteni nem tud. Ahhoz csak a
természet ért a maga műhelyében.</p>
<p>De a furfangos elme tovább is vonaglott. Hátha fondor lelkek
csempészték valahonnan azt a holttestet s hátha bűnös kezek
öltötték rá Eszter ruháját?</p>
<p>E nyomon botorkált a vizsgálat s más véget természetesen nem
érhetett, mint a mit ért: a kudarczot. Egyetlen tárgyi jelet se
tudott erre nézve felkutatni. Minden vallomás, a mit erre
összehozott, kinzásszülte valótlanságnak bizonyult. Az emberek, a
kik ezt cselekedték volna, tökéletes másuttlétet – alibit –
igazoltak. És végre az élő Eszter különös lábjegye s a holttestnek
hullaszappana minden tanu és szakértő ellenkező nyilatkozatát
csuffá teszi. <span class="pagenum"><a name="Page_134" id=
"Page_134">-134-</a></span></p>
<p>S mindezek fölött még van egy mindennapi nagy igazság. A
vizsgálatnak csak ott lehet és csak ott szabad valami rendkivüli
titkos megoldást keresni, a hol az egyszerü, természetes,
mindennapi megoldás teljesen hiányzik. Ha a vizsgálat biztos
nyomokra bukkant volna, hogy az élő vagy a holt Eszter máshová
jutott s nem a Tisza csonka-fűzesi partjához vagy ha biztos
nyomokra jutott volna, hogy a csonka-fűzesi holttest kié-másé s
honnan-máshonnan származott, ha nem az eltünt lánykától: csak akkor
lett volna szabad neki a hullacsempészet pajkos ötletéhez
folyamodni.</p>
<p>Hol van hát az eltünt lányka, ha nem a Csonkafűzesnél?</p>
<p>Kinek a holtteste tehát a csonka-fűzesi, ha nem az eltünt
lánykáé?</p>
<p>Erre a két kérdésre a vizsgálat meg se kisértette a komoly
feleletet megtalálni.</p>
<p>Solymosi Eszter élete tehát elveszett. Enyészetnek indult
tetemét száz tanu és orvos látta, vizsgálta, bonczolta,
temette.</p>
<p>Vajjon mikor veszett el?</p>
<p>Akkor, a mikor az élő szemek elől eltünt. Április 1-én délután
vagy estennen, vagy éjszaka. Ez a természetes megoldás. Ez felel
meg a józan felfogásnak mindaddig, mig ellenkező biztos tünet
nincs. Itt pedig nincs.</p>
<p>A zsidók meg nem ölték. Ezt tisztán látta az elfogult birák esze
is.</p>
<p>Hiszen gyilkos erőszaknak jele nem volt testén. És <span class=
"pagenum"><a name="Page_135" id="Page_135">-135-</a></span> azután
a mikor megölhették volna: arról az időről minden vádlott
másuttléte tökéletesen bebizonyult. És ezen felül száz meg száz
nagy ok tiltja ez esetben a vérvádszerü gyilkosságnak még
gondolatbeli lehetőségét is. Ezt is tisztára belátták még az
elfogult birák is.</p>
<p>A józan felfogás szerint a Tisza vizébe fult. Annak közelében
járt utoljára, annak vize vetette föl élettelen holttestét. Más
természetes megoldás nem lehet, minthogy másra utaló nyom és tárgyi
tünet nincs.</p>
<p>De hát miként jutott a vizbe elevenen vagy halottan?</p>
<p>Három eset lehető.</p>
<p>Vagy véletlenül esett bele. Vagy külső erőszak lökte bele. Vagy
öngyilkos szándékkal jutott bele.</p>
<p>A véletlenre nem utal semmi nyom. Útja, mikor a boltba ment s
onnan hazament, egy darabig a Tisza közelében volt ugyan, de mégis
oly távoli s oly biztos út volt, hogy arról a Tiszába be nem
csuszhatott, be nem szédülhetett s ha megtörtént volna is, a
partképződés miatt könnyen kimenekülhetett volna. A véletlenre hát
semmi sem utal, sőt minden időbeli, helyi és személyi körülmény
ugyszólván kizárja azt.</p>
<p>Külső erőszakra sem utal semmi nyom. Szegény cselédnek,
fejletlen lánynak nem lehet boszuálló, életére törő gyilkos
ellensége. Vagyoni önzés nem üldözi. Kincset, örökséget senki se
áhit tőle vagy utána. Őrült nemi szenvedély az egyszerü falusi
egészséges idegü nép közt erőszakoskodó rajongással nem
ostromolhatja őt nyilt utczán, lakott házak között, fényes nappal.
S aztán nyoma maradt volna ennek, zaj támadt volna <span class=
"pagenum"><a name="Page_136" id="Page_136">-136-</a></span> belőle
s végül vagy előbb vagy utóbb hasonló kisérlet jelei mutatkozhattak
volna a faluban vagy a környéken.</p>
<p>Bizony nincs itt más természetes megoldás, csupán az, hogy a
szegény lányka lelkére egy szempillantásig iszonyu sulylyal
rányomakodott az élet, közel volt a Tisza csöndes folyása; ember
nem volt, ki szemmel kisérte volna, se közel, se távol s abban a
pillanatban keserü szivvel jajszó nélkül önkényt átengedte nehéz
életét a könnyü halálnak.</p>
<p>Minő könnyen kinyomozhatta volna ezt a birói vizsgálat az első
napokban! Hiszen az a szegény lányka s az ő együgyü lelke nem volt
még ravasz; nem volt tettető se az élettel, se a halállal szemben.
Ha önkényt választotta a halált: erre elszánva kellett lennie. Ha
el volt erre szánva: ennek jelét kellett adnia. Könyben szóban,
panaszban, kimondott sejtelemben bizonyára adta is jelét. Mindenből
azt látom, hogy a falu népe eleintén arról volt meggyőződve, hogy
szándékosan ölte magát a Tiszába. Jól tudta ezt a vizsgálóbiróság
is. De ez a biróság belekeveredett a vérvád rögeszméjébe s vakon,
siketen, konokul, se látni, se hallani nem akart mást, csak a
vérvádat. Az öngyilkosság nyomait nem földeriteni, hanem inkább
eltaposni, megsemmisiteni törekedett. Tisztán látom s azért
határozottan állitom ezt. Az iratok bizonyitják, hogy a közönségnek
az öngyilkosság esetéről fenforgó véleményét jól ismerte a biróság,
de ugyanazok az iratok még kirivóbban bizonyitják, hogy ebben az
irányban még se nyomozott, még se puhatolódzott egy perczig se.
<span class="pagenum"><a name="Page_137" id=
"Page_137">-137-</a></span></p>
<p>A mikor már a lakosság minden csöpp vére tele volt a vérvád
gyülöletes meséjével: akkor már késő lett volna a tüzetes nyomozás.
Akkor már mindenki Vámosi Julcsa anyjának mintájára felelt
volna:</p>
<p>– Hogy lehetett volna az a szegény lány öngyilkos, ha már
bizonyos, hogy őt a zsidók megölték?</p>
<p>Azonban a természetes igazságok nem ugy röppennek el az életben,
mint a madarak a levegőégben, hogy nyomot ne hagynának maguk után.
A vizsgálóbiró minden óvatossága és furfangossága daczára is az
igazság eleven nyomai, habár szétszórtan és töredékesen is,
megmaradtak.</p>
<p>Keresgéljük össze e nyomokat.</p>
<p>A mint a vizsgálóbiró a vérvád ostoba alkotmányát
összeállitotta: e szerint Eszter meggyilkolását déli 11 és 12 óra
közt hajtották végre a zsidók. Előbb nem tehették, mert a lányka 10
óra után indult el hazulról a boltba s 11 óra és 47 percz előtt
visszamenőben a zsinagógához nem érhetett. De a gyilkosság később
se történhetett, mert a vádlott metszők déli 12 órakor már
házigazdáiknál Taubnál és Ziszmannál ebédeltek. Az időbeli
körülményeket igy sütötte ki a vizsgálóbiró.</p>
<p>Szinte bizonyos, hogy az időbeli körülmények ily összeállitása
hamis és önkényes. Ez összeállitás arra irányult, hogy a lánykának
a zsinagógához jutása déli 12 óra előtti időre essék. Huri Andrásné
azt vallotta először, hogy tőle a boltba 10 óra után 30 perczkor
indult el Eszter. Tőle Kohlmájer boltjáig mintegy 3 kilométer a
távolság, tehát kis termetü lány rövid <span class=
"pagenum"><a name="Page_138" id="Page_138">-138-</a></span> lábu
lépéseivel mintegy 45 percznyi gyaloglás. Nem siető, nem is
őgyelgő, hanem közönséges gyaloglást kell fölvennünk. Visszafelé a
zsinagógáig több mint 2 kilométer. Ez is 30 percz. Tehát, ha Eszter
sehol meg nem áll, nem késik, nem várakozik, nem beszélget: akkor
11 óra 47 perczkor csakugyan odaérhet visszamenő utjában a
zsinagógához.</p>
<p>Ámde betért Lánczi Gábornéhoz: nem hozat-e valamit a boltból.
Bizonyára beszélgettek néhány perczig. Azután ugyanazzal a
kérdéssel betért Csordás Gábornéhoz. Néhány perczig ott is folyt a
beszélgetés. Falusi parasztasszonyoknál már ez a szokás. Talán
máshoz is betért, de megbizást csak e két ismerős asszony adott
neki. Bizonyos, hogy a boltban is kellett néhány perczig késnie,
mig rá került a sor s mig a boltos Huriné föstékjét, Láncziné
gáliczkövét és Csordásné patkószegét előszedte s becsomagolta.
Azután sokfélekép be van bizonyitva, hogy visszamenőben Rózenberg
Hermanék előtt találkozott testvérnénjével Zsófival, vele megállt
és beszélgetett s azután ment tovább a zsinagóga felé. A
zsinagógához tehát déli 12 és fél óra előtt nem érhetett még a
vizsgálóbiró által összehordott adatok szerint se.</p>
<p>De a tanuk szerint még akkorra se érhetett oda. A vizsgálóbiró
helyszini szemléje szerint Rózenberg Herman háza Sarf József
lakásáig vagyis a zsinagógáig 10 percznyi gyalogló távolság, közel
egy kilométer. Már pedig Rózenberg kapuja előtt délutáni 1 órakor
találkozott a lányka Zsófi nénjével. Ezt állitja a törvényszék
<span class="pagenum"><a name="Page_139" id=
"Page_139">-139-</a></span> előtt Solymosi Zsófi, Rózenberg Rozi és
Vámosi Julcsa, a kik a találkozásnál jelen voltak s a két
lánytestvér beszélgetését hallották. Solymosi Zsófi ugyan habozott
eleintén az időpontra nézve, Vámosi Julcsa pedig példátlan szülői
kegyetlenségre utóbb elállott vallomásától, de Rózenberg Rozi
mindig szilárdul ezt állitotta s utóbb a keresztkérdésekre Solymosi
Zsófi is szilárdul ebben állapodott meg.</p>
<p>A szegény eltünt lányka élete folyása tehát délutáni 1 óráig
egészen bizonyos. Ettől kezdve mesterkélt homály borul életére. A
homályt a vizsgálóbiró idézte elő.</p>
<p>Ki kellett volna puhatolnia, vajjon Eszter hazament-e Hurinéhoz
s átadta-e neki a föstéket? Azután átadta-e Lánczinénak a
gáliczkövet és Csordásnénak a patkószeget? A vizsgálóbiró
elmulasztotta ezt. Terveibe nem vágott az ily irányu nyomozás. Mert
ő csak azt akarta bebizonyitani, hogy Esztert már 11 és 12 óra közt
megölték a zsidók. Azért kellett minden mást homályba
burkolnia.</p>
<p>De azért a homályban is vannak fölcsillámló pontok.</p>
<p>Csordás Gáborné időközben meghalt. A nagy per nyilvános
tárgyalását nem érhette meg. Tehát nem szólhatott arról: megkapta-e
a lánykától a két krajczár ára patkószeget. A lányka utolsó szavai
felől nem intézhettünk hozzá kérdést.</p>
<p>Lánczi Gáborné született Kaszala Teréz lelke fenekéig telve volt
a vérváddal s a gyilkosság hitével. Csak ugy omlott belőle a zsidók
elleni gyülölség. Ő nem vallotta meg, de nem is tagadta el, hogy az
1 krajczár ára gáliczkövet megkapta. Erről nem beszélt egyáltalán.
<span class="pagenum"><a name="Page_140" id=
"Page_140">-140-</a></span></p>
<p>Én pedig azt hiszem: mind a ketten megkapták portékájukat.
Annálfogva hiszem ezt, mert ha a szegény lányka ezeket át nem adta
volna: holttestének csonkafűzesi felbukkanásakor ezek is éppen ugy
benne lettek volna a csuklójára kötött kendőben, mint a hogy Huriné
föstékje benne volt.</p>
<p>A lányka szépen hazament. Mindenkinek átadta a magáét. Előbb a
szomszédasszonyoknak, azután gazdaasszonyának, Hurinénak. A szomoru
balsors csak ezután következett be.</p>
<p>Szedjük csak össze azokat a tüneteket, melyek bennünket az eset
ily felfogására kényszeritenek.</p>
<h3>II.</h3>
<p class="summary">(Hatalovszki András tanusága. – A lány délután
is élt még. – Délután ott sirdogált a kut mellett, a fűzfa alatt. –
Anyja, gazdaasszonya, testvérje öngyilkosságra gondolnak. – Ok
nélkül ez nem történik.)</p>
<p>Hatalovszki András 23 éves életkoru, szép, nyulánk termetü,
erős, egészséges legény, Eszter eltünése idején Debreczenyi
Mihálynál volt szolga. Ennek háza közvetlen tőszomszédja Huriné
házának. Kertjüket csak hitvány kórókerités választja el egymástól.
Egyik telekről a másikra minden hangos szót meghallani, a keritésen
keresztül a kertben mindent meglátni. Hatalovszki is látott-hallott
mindent.</p>
<p>A törvényszék őt nem idézte be tanunak.</p>
<p>A végtárgyalás folyamán egyik vasárnapon a Nyiregyháza közelében
fekvő Sima-tanyán pihentem s ott <span class="pagenum"><a name=
"Page_141" id="Page_141">-141-</a></span> vendégszerető házigazdám,
Klár Dezső, jelentette, hogy Hatalovszki nevü legény óhajt velem
beszélni s valami fontos körülményre óhajt figyelmeztetni.</p>
<p>A legényt magam elé bocsátottam s meghallgattam. Elmondta, hogy
a végtárgyalás részleteiről értesült s megtudta, hogy az eszláriak
azt állitják, hogy a szegény Esztert délelőtt 11 és 12 óra közt
ölték meg a zsidók. Ez nem igaz. Az ő lelke nem nyugodhatik meg
ezen. Mert ő délután két-három óra körül látta Esztert s hallotta,
a mint vele Huriné pörlekedett s különösen hallotta, a mikor Huriné
e szavakat intézte hozzá:</p>
<p>– Estélig még háromszor is megjárhatod az utat a boltba.</p>
<p>Gondos kérdéseimre elmondta még, hogy Huriné és a lányka
feleseléséből azt értette, hogy a lányka nem olyan festéket hozott
a boltból, a milyen kellett volna. Talán kéket hozott, holott
Huriné feketével szokta háza fala alját befösteni. Vagy talán
megforditva. Azért küldte hát vissza a boltba, hogy cserélje ki a
festéket.</p>
<p>Tünődtem: igaz lehet-e ez? A gyanakodás ragálya az én
gondolkozásomat is megkörnyékezte. Nem kérték-e föl e legényt e
vallomásra? Nem fizettek-e vagy nem igértek-e e vallomásért
jelentékeny jutalmat?</p>
<p>Nyomozásom eredménye az volt, hogy jelleme komoly, a munkát
szereti, gazdáival sohase volt baja; kocsmázni, duhajkodni nem
szokott. Arcza nyilt, fejét egyenesen tartja, szembe néz és
megfontolva felel minden kérdésemre, ifju kora miatt se lehet
ravasz lélek. <span class="pagenum"><a name="Page_142" id=
"Page_142">-142-</a></span> Nyugodtan és határozottan állitotta,
hogy őt lelkiismerete hajtja erre a vallomásra.</p>
<p>Jól van. Most már lelkére kellett adnom vallomása fontosságát és
következéseit.</p>
<p>Nagy szó, a mit kimond. Szembe áll vele az egész falu. Minden
eszlári tanu azon erőlködik, hogy azt bizonyitsa be, hogy a szegény
Eszter déli 12 óra előtt odaért a zsinagógához s hogy déli 12 órára
már vérét vették. Most ő azt mondja, hogy délután 2–3 óra tájban is
látta. Magára zuditja az egész falut. Felbőszül ellene a
vérvádkoholó egész szövetség. Az eszlári urak, a vizsgálóbiró
titkos tanácsa, a községi biró, a törvényszéki elnök, a
csendbiztosok, és szolgabirák. Ráfogják, hogy hamis tanu.
Meghurczolják mindenfelé. Ellene bujtják rokonait, ismerőseit,
barátait. Gondolja meg mindezt jól. Vallomása nagyon fontos ugyan,
de mulhatlanul mégse szükséges, mert a nélkül se itélhetik el a
zsidókat. A nélkül is kisül a buta és gonosz vérvád alaptalansága.
Ha mindezt meggondolva is megáll vallomása mellett: akkor
bejelentem tanunak a biróság elé. Különben nem.</p>
<p>Gondolkodott a legény. Jól ismerte ő már az eszlári lakosság ama
részének elfogultságát és szenvedélyét, a mely Farkas Gábor biróra
hallgatott. Mert hiszen a lakosság többi része nyugodt volt s az
egész vérvádat kezdettől fogva az »urak« mesterkedésének
tulajdonitotta. Csakhogy ez a része szelid volt és békés. Ugy
gondolkozott: a biróság vette az ügyet kezébe, végezze el az! A
másik rész azonban dolgozott, futott, zajongott <span class=
"pagenum"><a name="Page_143" id="Page_143">-143-</a></span> és
fenyegetett s a legény épen e rész közepén kénytelen maradni. Mit
csinálhatnak hát ő vele?</p>
<p>Gondolkodott a legény. Végre azt mondta:</p>
<p>– Tegye az ur a mit jónak lát. Nincs nekem arra semmi
vágyakozásom, hogy én tanu legyek. Csak az urat akartam én
felvilágositani arról, hogy én mit tudok. Ha a biróság meghi
tanunak: azt se bánom. Ott is megmondom az igazat, mert én hitvány
ember nem vagyok. Ha pedig meg nem hi, annál jobb.</p>
<p>Bejelentettem. A törvényszék megidézte s bizony megvallotta ő
ott is, a mit előttem fölfedezett s megmaradt vallomása mellett
minden keresztkérdés és faggatás daczára.</p>
<p>Ez történt a junius 22-iki ülésen. Huriné kézzel-lábbal
tiltakozott a legény vallomása ellen.</p>
<p>Igaz, hogy utóbb, hetek mulva ez a legény is módositotta
vallomását. Ujabb vallomásában a réginek határozott állitásai
elmosódtak. Se az óra szerinti időpontról, se a Huriné udvarán
folyt feleselés személyeiről már nem beszélt határozottan. Látszott
rajta, hogy a tanukészitő gyáron már keresztül ment. S ugy is volt.
Andrikovics kocsmájában az eszlári biró és emberei körülvették,
tyukkal-kalácscsal édesgették, Eszlárra is kivitték. Ott azután
halállal fenyegették, ha vallomása mellett megmarad. Tanukat
állitottak ellene, hogy ő se nem látott, se nem hallott semmit,
otthon se volt azon a napon, hanem kint volt a mezőn burgonyát
ültetni. Igaz, hogy ez mind hamis tanu volt. De azért lassanként
rajta is erőt vett az élet nyugalmát követelő <span class=
"pagenum"><a name="Page_144" id="Page_144">-144-</a></span> nyers
ösztön s annyira-mennyire megadta magát. Julius hó 8-án, nyilvános
vallomása után 16 nap mulva odavitték az elnök lakására, ott is
kecsegtették s ijesztgették egy füst alatt s igy julius 9-én az
elnök a birósági ülésen ujra előhivta, hogy vallomását módositsa s
lényegesen enyhitse.</p>
<p>Előre láttam én ezt, szinte vártam. Nem is faggattam
keresztkérdésekkel, csak a mikor elvégezte tanuskodását, az ajtónál
kimenet magamhoz intettem.</p>
<p>– Megmondtam én ezt hejh a Sima-pusztán. Kár volt
legénykedned!</p>
<p>Az egyenes arczu, nyilt, bátor tekintetü legény lehajtotta
fejét, nem nézett szemembe. Mégis szólt:</p>
<p>– Nem tehettem másként. Hanem a mi igaz, azért mégis igaz!</p>
<p>Arról, a mit első tanuskodásában erősitett, nem csak maga
tudott. Erre a tényre más tanu is volt.</p>
<p>Ez Frenkel Sámuel 75 éves életkoru agg, beteg zsidó ember.
Becsületes előéletü s egyik lábával már a sir szélén áll. Miért
mondana valótlant? Ez eskü alatt azt vallotta a junius 22-iki
ülésen, hogy ápilis 1-én délután 4 óra tájban találkozott
Hurinéval, a ki azt mondta neki:</p>
<p>– Ma már másodszor küldtem be a leányt föstékért Ófaluba, nem
tudom, hol van oly sokáig.</p>
<p>S hozzátette még a tanu, hogy Huriné e szavak után kissé
haragosan ment Ófalu felé a leányt keresni.</p>
<p>Más jelenségek is vannak erre.</p>
<p>Faluhelyen az éjjeli őrséget, az utczákra, házakra <span class=
"pagenum"><a name="Page_145" id="Page_145">-145-</a></span> való
éjjeli vigyázást nem rendes fizetésü alkalmazottak teljesitik,
hanem sorrendben házanként köteles minden gazda éjjeli őrség
gyanánt kiállani. Minden gazdára rá kerül a sor a lakosság számához
képest évenként négyszer-ötször s néha többször is. Az őrség egyik
csapatja éjfél előtt, másik csapatja éjfél után ügyel az utczákra.
A mig kocsma van nyitva, ideje nagy részét természetesen ott tölti
az őrség.</p>
<p>1882 évi május végén, a mikor már javában folyt a vizsgálat
Tisza-Eszláron s mindenki csak Eszter eltünéséről s a zsidókról
beszélt, Debreczenyi Mihályra került az őrség sora. Ő szolgáját
Hatalovszki Andrást küldte ki őrnek, a ki társával együtt a késő
esti vagy éjjeli időben bevetődött Ziszmann Jakab kocsmájába.</p>
<p>Az esetről, a biróság eljárásáról, a leánykának állitólag
déltájban történt megöléséről volt a szó. Hatalovszki akkor azt
mondta, hogy ő neki nem megy a fejébe ez az egész dolog. Ő biztosan
tudja, hogy azon a napon délután, uzsonnaidő felé, Eszter még
otthon volt, jól látta, a mint az ujfalui kutnál egy füzfa alatt
sirdogált.</p>
<p>Nagy szó volt ez akkor. Hallották e tanuságot maga Ziszmann
Jakab, azután felesége Groszberg Rozi, ezeken kivül Groszbergnek
mind a két növendék leánya, továbbá Varga Kata cselédleány s még
egy szolgalegény, a ki akkor másnál szolgált, de a tárgyalás
idején, 1883 nyarán, épen Debreczenyi Mihálynál szolgált.
Hatalovszki e beszéde is a végtárgyaláson kétségtelenül
bebizonyult. S ez azért is fontos körülmény, mert <span class=
"pagenum"><a name="Page_146" id="Page_146">-146-</a></span> akkor
még Hatalovszkit se a zsidók, se a vérvádkoholók ilyen vagy amolyan
vallomás érdekében nem ostromolták.</p>
<p>Minő könnyü lett volna ekkor még elfogulatlan, okos
vizsgálóbirónak az öngyilkosság összes nyomait összeszedni!</p>
<p>Pedig bizonyára tudta, hogy a szegény lányka közelállói se
vérvádra, hanem az öngyilkosságra gondolnak. Maga az édes anya,
özvegy Solymosi Jánosné is azt mondta, hogy Huriné, a mikor délután
a lánykát kereste, igy nyilatkozott előtte:</p>
<p>– Elment a lelkem még ebéd előtt, de már nem tudok nyugodt
lenni; a part felé, a falu felé néztem. Nem tudom, de talán az
isten öntötte belém, hogy arra néztem.</p>
<p>Igy van a birósági jegyzőkönyvben. A part, a melyről szó van, a
Tiszafolyam partja. Solymosiné szerint isten sugallta Hurinénak,
hogy a folyam felé keresse a szegény lánykát. Isten szokta
fölébreszteni a lelkiismeretet.</p>
<p>Azonban Huriné a junius 21-iki ülésen maga is nyiltan beismerte,
hogy a leányka öngyilkossága volt első gondolata s hogy délután
kereste a Tisza partján a leányka nyomait.</p>
<p>Groszberg Leó azt vallja a junius 23-iki ülésen, hogy másnap,
április 2-án ment a községházhoz s útközben találkozott Solymosi
Jánossal, Eszter testvérével. Kérdi tőle:</p>
<p>– Megvan-e már Eszter? <span class="pagenum"><a name="Page_147"
id="Page_147">-147-</a></span></p>
<p>– Dehogy van, dehogy van! Épen most is őt kerestem. A faluban
egy ó-kut van, azt néztem meg, nem abba ugrott-e.</p>
<p>Ó-kutnak az olyan kutat nevezik, a melyet már nem használnak, a
melynek vizét valami ok miatt nem merik az emberek. Az öngyilkosok
faluhelyen ily kutban szokták magukat elemészteni.</p>
<p>Ime a jelenségek, a melyek szerint anya, testvér, gazdaasszony,
szolgálatadó, mind arra gondolt először, hogy a szegény leányka
önként vetett véget életének.</p>
<p>Kellett lenni okuknak, a mely miatt arra gondoltak. Oly
jelentékeny okuknak, a mely elhárithatlanul arra a gondolatra
vezette elméjüket.</p>
<p>Minden esetre feltünő, hogy már délután négy-öt óra tájban is
arra gondoltak. A mikor különös ok nélkül arra gondolniok szinte
lehetetlen volt.</p>
<p>A leánykát Huriné délután is beküldi a boltba s a leányka nem
jön haza rendes időre. Vajjon miként lehet itt mindjárt
öngyilkosságra gondolni? Hiszen a lánykának anyja, két testvérje,
több nagybátyja és nagynénje van a faluban; a boltban is
elkéshetett, rokonaihoz is betérhetett, elfecseghette az időt.
Hányszor megcselekszik ezt a cselédek!</p>
<p>Ha alkonyatra, ha öreg estére se tér haza, ha még reggelre is
elmarad: akkor már nagy ok van a tünődésre, az aggodalomra. Akkor
már valószinü, hogy vagy megszökött s elhagyta helyét, vagy valami
baj történt vele. Akkor is először végig kell járni azokat a
házakat, a hová a leány járni szokott s ha sehol <span class=
"pagenum"><a name="Page_148" id="Page_148">-148-</a></span> semmi
nyoma, sehol senki nem tud róla: csak akkor juthat az ember eszébe
a Tisza vagy az ó-kut, az öngyilkosság esete.</p>
<p>Huriné azonban rögtön öngyilkosságra gondol, isten azt önti
belé, hogy a part felé, a folyam felé nézzen.</p>
<p>Mikor történt ez?</p>
<p>Solymosiné azt mondja: délutáni 3 óra körül. Groszberg Leó azt
mondja: 5 óra körül. A többi tanu nem egészen határozott beszéde
szerint négy-öt óra tájban mehetett Huriné Ófalu felé a lánykát
keresni.</p>
<p>De hiszen ez még nem is lett volna feltünő késedelem a
lánykától. Három óra tájban még otthon pörlekedik vele Huriné.
Azután a lányka a kút mellett a fűzfa alatt sirdogál. A bolt
oda-vissza másfél órai gyalogos út. Tehát 5 órakor még a lányka nem
késett, sőt előbb haza se érhetett.</p>
<p>Miért jött hát az öngyilkosság gondolatára Huriné már öt óra
előtt?</p>
<p>Bizonyára azért, mert a lányka valami efféle szót ejtett ki
ajkán. Vagy azt mondta: ilyen életet nem birok tovább; – vagy azt
mondta: jobb meghalni, mint ennyit szenvedni; – vagy azt mondta:
engem nem lát többé!</p>
<p>Valami ilyes dolog történhetett.</p>
<p>Igaz, hogy erről tanuk, jegyzőkönyvek nem szólnak. Ez hát csak
föltevés. Csakhogy ennek a föltevésnek rettenetes alapjai vannak a
lányka az napi viszonyaiban s lelkiállapotában. Lássuk ezeket.
<span class="pagenum"><a name="Page_149" id=
"Page_149">-149-</a></span></p>
<h3>III.</h3>
<p class="summary">(A leány elszántságának okai és tünetei. – Egész
nap fázott, éhezett és dolgozott. – Asszonyának tanusága. – Barcza
Dani tanusága. – A tanuk szomorunak látták. – Soha nem dalolt. – Az
utolsó ok.)</p>
<p>A szegény lányka lelkét bússá, komorrá, szomoruvá tették az
utolsó napon testi és lelki ráhatások.</p>
<p>Télen át csizmában szokott járni, nyáron át mezitláb. Épen
április 1-én a nagy takaritás napján kezdte meg a mezitlábjárást.
Változó napos hüvös idő volt. A félév óta megszokott lábbeli nem
takarta meztelen lábát. Kétségtelenül fázlódott reggeltől fogva.
Magában véve is kellemetlen érzés ez. Kedvetlenséget okoz.</p>
<p>Ez azonban falusi cselédlánynál önmagában nem nagy dolog. De az
utolsó napon nem is evett. Huriné bevallja a junius 21-iki ülésben,
hogy az napon nem főztek semmit, meleg ételhez nem jutottak.
Természetesen a nagy takaritás volt a főzés akadálya. De még hideg
ételként is csak a két kis gyerek kapott édes tejet. Ha Eszter is
kapott volna: azt Huriné semmikép el nem hallgatja.</p>
<p>Tehát éhezett is. Fázott és éhezett. A mellett dolgozott egész
nap, a közpéldabeszéd szerint, mint a kutya s még az Ófaluba, oda
és vissza másfélóra járásnyira is be kellett futkosnia két izben
is.</p>
<p>Kétségtelenül eszébe jutott, hogy mi ezért az ő jutalma,
fizetése? Egész évre 15 forint és egy pár csizma. Igy vallották a
tanuk: édes anyja s szolgálatadó gazdaasszonya s mások. Tizenöt
forint mai pénz szerint 30 korona, <span class="pagenum"><a name=
"Page_150" id="Page_150">-150-</a></span> alig 32 frank. Mennyi
esik ebből egy napra? Négy krajczár vagyis nyolcz fillér. Ez a
koldusnak is csekély alamizsna. Nyolcz fillérért egész istenadta
napon fázni, éhezni s hajnaltól késő estig dolgozni: sulyos végzet.
A tünődés, a képzelődés s a keserüségszülte felfogás szerint
rosszabb helyzet, mint az állaté. A háziállatnak életöröme
mindenesetre több.</p>
<p>S ha még jó arczot, édes szót, gyöngéd figyelmet, vigasztalást
találna asszonyánál! De az is még durva hozzá s egész nap szidja,
piszkolja, átkozza, kergeti.</p>
<p>Igaz, hogy közfelfogás szerint erre okot adott a szegény lányka.
A sütő, főző, kormos edényeket, konyhaszereket meg kellett mosni. A
miben megmossák: arra való a mosóteknő vagy más alkalmas edény. A
sütőteknő egyáltalán nem arra való. Abban kel a kovász kenyérhez,
kalácshoz. Abban kormos edényeket mosni nem szabad, mert a benne
maradt kormot, szennyet fölveszi a tészta. A kenyérnek pedig
tisztának kell lenni, mert istennek az a legnagyobb adománya. S a
szegény lányka erre mégse ügyelt. Eltévesztette dolgát. A
konyhaedényeket a sütőteknőben mosta meg.</p>
<p>Bizony ez nagy tévedés. Pedig a szegény lányka egyébként nagyon
jól tudta, hogy e munkája ellenkezik a jó renddel. Nem is daczból,
nem is pajkosságból, nem is ostobaságból cselekedte azt, hanem mint
mondani szokták, az esze nem volt helyén.</p>
<p>Hát a szegény lányka hibázott. Tessék azonban akárkinek egész
napon át éhezni, fázni, dolgozni s lótni-futni: <span class=
"pagenum"><a name="Page_151" id="Page_151">-151-</a></span> isten
angyala legyen bár, alig kerülheti ki a hibázást. S most képzeljük
ehhez a mérges, haragos, örökké zsémbelő és káromkodó
gazdaasszonyt.</p>
<p>Huriné ilyen volt. Solymosiné mindenben egyetért vele s a nagy
per egész folyamán mindenütt menti s kezére adja a menekülő szót,
de azt még ő is megvallja a junius 29-iki ülésen, hogy Huriné
»nagyon lármás« asszony. Tudni kell pedig, mit jelent e szó a
falusi nép nyelvén!</p>
<p>Maga Huriné a junius 21-iki ülésen egyenesen beismer annyit,
hogy az napon megpirongatta a lányt, mert a kormos edényeket a
sütőteknőben mosta meg. S hozzátette: élesen szólt hozzá, nem
tagadja, de – ugymond – komolyan nem bántotta.</p>
<p>»Komolyan nem bántotta«: mit jelent ez a szó? Bizonyára azt,
hogy sulyosan meg nem verte, kezét-lábát nem törte, fejét be nem
szaggatta. De ezen kivül igenis megtörténhetett, hogy vesszőt vett
a kezébe s azzal megfenyegette, talán meg is kergette. A különben
is szomoru és csüggedt lelkü lánynak ez is nagyban növelhette
keserüségét és elszántságát.</p>
<p>Emlitettem már, hogy Barcza Dani hires csendbiztos volt
Debreczenben, a hortobágyi róna betyárjai fölött. Elhivattam
magamhoz, alakja, arcza, beszéde nagyon megtetszett s megbiztam,
hogy puhatolódzzék. Különösen abban az irányban is, mely a szegény
lányka öngyilkossága felé mutatott. Más megoldást én nem találtam.
S abban a nézetben voltam kezdettől fogva, hogy ha másnak nem is,
de Hurinénak kell erről valamit tudni. <span class=
"pagenum"><a name="Page_152" id="Page_152">-152-</a></span></p>
<p>Barcza Dani fölkereste Hurinét saját házában. Beszélgetett vele
mindenről. Rávezette a szót Eszterre is. A lélekbuvár erős
érzékével figyelte az asszonynak arczát, hangját, szavait. Nem vett
észre semmit. Az asszony ügyesnek és kérges lelkünek
mutatkozott.</p>
<p>Beszélgetés közben a csendbiztos vastagocska spanyolnád pálczát
vett észre a mestergerendán s erre szegezte szemeit. Rögtön feltünt
neki, hogy az asszony megdöbbent. Fölállt a csendbiztos, levette a
pálczát a mestergerendáról s mintha játékból tenné: elkezdte azt
kezében suhogtatni s e közben mereven nézett az asszonyra.</p>
<p>Az asszonynak elállt a szava. Rémület látszott arczán.</p>
<p>A csendbiztos ezt mondta neki:</p>
<p>– Lássa Huriné, ha ez a spanyolnád beszélni tudna: ez
megmondaná, hova lett Eszter.</p>
<p>Az asszony megtántorodott s az asztalhoz esett ijedtében. Azután
magához jött egy pillanatra s kifutott a szobából. Többé nem mert a
csendbiztossal szóba állani.</p>
<p>Igy jelentette nekem a találkozást Barcza Dani. S
hozzátette:</p>
<p>– Egész életemen át a gonosztévők megfigyelésével foglalkoztam s
az a szent igazság, a mit most mondok. Az az asszony kergette
halálba Solymosi Esztert s annak a nádpálczának volt valamely dolga
a szomoru esetben. Isten engem ugy segéljen!</p>
<p>Azonban végre se bizonyitja semmi, hogy a lányt épen testileg
bántalmazta volna Huriné. A lelki gyötrés annál nagyobb volt.
<span class="pagenum"><a name="Page_153" id=
"Page_153">-153-</a></span></p>
<p>A szegény lányka lelki állapotáról a következő jelenségek
szólnak:</p>
<p>Rózenberg Rozi beszéli, hogy a lányka, mikor Zsófi nénjével az ő
házuk előtt délután egy órakor beszélt, szomoru volt.</p>
<p>Rózenberg Herman és neje egybehangzólag beszélik a junius 25-iki
ülésen, hogy cselédjük Solymosi Zsófi április 1-én este, mikor
arról volt már szó, hogy a lányka nem ment haza, hanem eltünt, –
azt mondta nekik:</p>
<p>– Akkor is szomoru volt már, mikor beszéltem vele, de nem
kérdeztem, mi baja.</p>
<p>– Miért nem kérdezted? – szólt gazdája.</p>
<p>– Elég marha voltam, hogy nem kérdeztem.</p>
<p>De egy kérdést mégis intézett hozzá. Vámosi Julcsa legalább a
junius 25-iki ülésen ugy beszélt, hallotta Zsófinak e kérdését
Eszterhez:</p>
<p>– Miért vagy oly szomoru? Talán megvert az asszonyod?</p>
<p>– Nem vert meg.</p>
<p>Ez volt a szomoru lány felelete.</p>
<p>Groszberg Leo azt vallja a biróság előtt, hogy Zsófi április
2-án vasárnap átment hozzá a boltba czukorért s akkor azt kérdezte
tőle:</p>
<p>– Még sincs meg Eszter?</p>
<p>– Dehogy van, dehogy van! Sajnálom szegényt, olyan szomoru volt
az a lány.</p>
<p>Mindez a délutáni egy-két órakor jelentkező lelki állapotra
vonatkozik. De a szomoruság később sokkal <span class=
"pagenum"><a name="Page_154" id="Page_154">-154-</a></span> jobban
fokozódott. A mikor már éhsége és fázékonysága is nagyobb volt, a
mikor Hatalovszki szerint oly élesen szidta asszonya s küldte be
ujra a faluba s a mikor a szegény lány az utczai kut mellé a fűzfa
alá vonult sirni, zokogni.</p>
<p>Kétségtelenül el is indult a boltba visszafelé. Útja a Tisza
közvetlen közelébe ért. A fájdalomnak egyetlen éles fellobbanása,
az elszántságnak egyetlen keserü rohama kellett, egyetlen
szempillantás s a szegény lány ott volt már a néma folyam szeliden
ringó fenekén. Ott azután nem bántotta őt többé az éhség és a
hideg, a ruhátlanság és a káromló szavak pirongató átka.</p>
<p>Gyakori történet ez. Se nem különös, se nem csodálatos.</p>
<p>Azt mondhatják: nagy vállalkozás az önkéntes halál, tehát nagy
okának kell lenni. S a szegény lánykánál talán nem volt arra elég
nagy ok.</p>
<p>Meglehet. De az ő lelke itélte azt meg. Másé azt meg se
itélheti.</p>
<p>Különben is abban az életidőben járt, a mikor a serdülő korból
megkezdődik az átmenet az érettbe. A mikor érthetetlen titkos
mozgalom van a vérben s a mikor a nő egész szervezete a havonkénti
változásra készül. Nagyon sok lány életkedve elhervad ilyenkor,
fájdalmas ábrándok töltik be gyakran éjjelét-nappalát s
heteken-hónapokon keresztül uralkodik lelkében a halál után való
vágyakozás.</p>
<p>Hurinénak volt egy eleven eszü 17 éves fia: Huri József. Azt
mondta a junius 25-iki ülésen: Eszter nem <span class=
"pagenum"><a name="Page_155" id="Page_155">-155-</a></span> szokott
dalolni. Márczius 1-től áprilisig, mig az ő házuknál volt, nem
hallotta dalát.</p>
<p>Ime a szegény lánykánál a lélek gyökeréig beszivárgott mélységes
szomoruság! A fa, a mely a tavasz édes melegén nem hajt virágot, a
fiatal serdülő lányka, a ki tizennégy éves korában nem fakad dalra,
játékra, vidámságra. Haldoklik az már mind a kettő. Csak véletlen
pillanat kell ahhoz s jó alkalom, hogy a halál önszántából igazán
bekövetkezzék. Szegény cselédlányoknál mily sok eset van
efféle!</p>
<hr class="chap" />
<div class="chapter"></div>
<p><span class="pagenum"><a name="Page_156" id=
"Page_156">-156-</a></span></p>
<h2>A NYILVÁNOS TÁRGYALÁS.</h2>
<h3>I.</h3>
<p class="summary">(A bűnügyi vizsgálat lassu. – Szeyfferth Ede, a
közvádló. – A vádhatározat. – A biróság szerkezete. – Tárgyalási
jegyzőkönyv. – A közönség.)</p>
<p>Sok keserves huza-vona után elvégre megérett az ügy a
nyilvánosság számára. Régóta óhajtottuk ezt.</p>
<p>Nem ismertük eddig az ügynek részleteit. Az orvosok munkáin
kivül nem ismertünk biztosan semmit A vádlott zsidók egész
esztendőn át senyvedtek már a börtön falai közt. Nem tudtuk, mivel
védik magukat. Nem ismertük lelkük állapotát. Alig sejthettük,
miként szőtték-fonták össze ellenük a terhelő körülményeket. Nőttön
nőtt a türelmetlenség bennünk is, a kik az igazságszolgáltatás
védelmi intézményét képviseltük, – de a nagy közönségben is.</p>
<p>A vérvádkiabáló hirlapok zsivaja már meg nem nyugtatott, már ki
nem elégített senkit. A közönség nagy része szentül hitte, hogy a
vád tökéletesen bizonyos. Ámde ha tökéletesen bizonyos: miért késik
akkor a tárgyalás, a nyilvánosság, az itéletmondás? A gyilkosokra
<span class="pagenum"><a name="Page_157" id=
"Page_157">-157-</a></span> miért nem szakad le a törvény? Az
ártatlanok miért nem menekülhetnek?</p>
<p>Magyarországnak sajátságos büntető perrendszere volt akkor.
Nyilvánosságnak és titkos eljárásnak, szóbeliségnek és
irásbeliségnek kusza rendszere.</p>
<p>A vádlottal, ha vizsgálati fogságban volt, mig a vizsgálat
folyt, nem érintkezhetett senki. Se rokona, se jó barátja, se
jogainak képviselője, még védője se. A vizsgálat irataiba se
tekinthetett be senki, még a védő se. Hogy a vizsgálat meddig
tartson: az csupán csak a vizsgálóbirótól függött. Voltak bűnügyek,
melyekben öt-hat évig, sőt tovább is folyt a vizsgálat. A hol a
vádlott fogva volt: ott okos és emberséges birák igenis siettették
a vizsgálat befejezését. De törvény vagy birósági rendszabály ily
esetekről se intézkedett különösen. Ime a nagy per vádlottai már
több mint egy év óta foglyok s ime ügyük még alig érett meg a
nyilvános tárgyalásra. Pedig velük együtt különböző helyen és
időben több-kevesebb ideig még negyven vagy ötven zsidó és tutajos
szenvedte a fogságot.</p>
<p>Anyagi büntetőtörvény csak két év óta volt s gyakorlatilag a nép
vérébe még be nem szivároghatott. A biróságok nagyon sok esetben,
mikor bűnösnek mondták ki a vádlottat, büntetésül vizsgálat alatt
volt állását szabták ki. S bizony sok esetben sulyos büntetés volt
s még ma is sulyos minden országban, ha valakinek vizsgálat alatt
kell állania.</p>
<p>A hirlapok közléseinek nem hittünk. Azok a közlések csonkák,
túlzók, irányzatosak s gyakran koholtak és <span class=
"pagenum"><a name="Page_158" id="Page_158">-158-</a></span> hazugok
voltak. A hirlapok közléseinél a társadalomnak épen nem egészséges
izlése szerint a fődolog különben se a tárgyi igazság, hanem a
gyorsaság és az érdekesség. Az, a mi rögtön hat a képzeletre és a
szenvedélyre. De a folyton tartó országos izgalomnak s felekezeti
gyűlölködésnek elvégre véget kellett vetni s a vádlottak bűnösségét
vagy ártatlanságát napfényre hozni.</p>
<p>Siettettük a nyilvános tárgyalást. Én magam személyesen két
alkalommal heves vitát folytattam e végből az igazságügyek
miniszterével, a ki azonban még erre nézve se avatkozott a biróság
dolgába.</p>
<p>A közvádlók, a királyi főügyész Kozma Sándor s megbizottjai a
siettetésben egyetértettek velem. De egyetértettek velem még abban
is, hogy az ügyben voltaképen vádemelésnek nem volna helye. Hiszen
a vádnak voltaképen nincs tárgyi ténye s a vádlottakat valósággal
semmi komoly jelenség nem terheli. Mindamellett a királyi ügyészség
arra határozta el magát, hogy vádat emel.</p>
<p>A vád kidolgozására s annak a tárgyaláson való képviseletére
Szeyfferth Ede jogtudort bizta meg a főügyész. E férfiú akkor
királyi főügyészi helyettes volt s a főügyész mellett dolgozott.
Jogi tudását még a régi osztrák jogrendszerből meritette, mely
egykor Magyarországon is érvényben volt. Tudása fiatal korától
fogva a birói pályán vált gyakorlativá. Akkor 50 vagy 52 éves
életkorú lehetett. Komoly, higgadt, kevés beszédü, tiszta látásu és
csöndes mérsékletü, valóságos birói jellemü ember. Képzeletének
semmi csapongása, törekvéseiben <span class="pagenum"><a name=
"Page_159" id="Page_159">-159-</a></span> semmi nagyravágyás, semmi
sietés, az igazság iránt erős érzékkel s mint mondani szokás,
tisztes polgári erényekkel teljes. Munkakedvelő, kötelességtudó. A
sokkal nagyobb szellemü főügyész bizonyára erős megfontolás után őt
tartotta a különös feladatra legalkalmasabbnak. S nem csalódott.
Korábban én kevéssé ismertem, alig néhányszor találkoztam vele. A
nagy per tárgyalása alatt a naponként való érintkezés folytán
bizalmas barátság fejlődött ki köztünk. Később a királyi Kuriának,
a legmagasabb itélőszéknek lett közbirája s az alatt, mig e könyvet
irom, az ország jogtudó közönségének őszinte elismerése s becsülése
mellett vonult nyugalomba.</p>
<p>Ha csupán egyéni véleményét követheti, szentül hiszem, nem emel
vádat, hanem az ügy egyszerü megszüntetését inditványozza. De már
ez akkor lehetetlen volt. A fölizgatott társadalom nyilvánosságot
követelt s ezt vádemelés nélkül elérni nem lehetett.</p>
<p>Igy jött létre a vádinditvány s a biróság vádhatározata.</p>
<p>E határozat szerint gyilkosság terhelte Svarcz Salamon,
Bukszbaum Ábrahám és Braun Lipót metszőket és Vollner Herman
koldust. A zsidó gyerek tanusága szerint ezek együtt ölték meg
Solymosi Esztert.</p>
<p>Gyilkosságban való bűnrészesség terhelte Sarf József, Junger
Adolf, Veiszstein Lázár, Lusztig Sámuel, Braun Ábrahám és Taub
Emánuel eszlári lakosokat. A gyerek tanusága szerint ezek is tudtak
a gyilkosságról s valószinüen segédkeztek annak elkövetése körűl.
<span class="pagenum"><a name="Page_160" id=
"Page_160">-160-</a></span></p>
<p>Bűnpalástolás terhelte Fogel Amsel, Smilovics Jankel, Hersko
Dávid, Grósz Márton és Klein Ignácz zsidókat. A vizsgálat adatai
szerint ezek csempészték, usztatták, öltöztették az idegen
holttestet.</p>
<p>A vádhatározat ezen pontját nyomban a pajkosság czimébe
öltöztette az a körülmény, hogy vád alá jutott például Fogel, Grosz
és Klein, a kikre semmiféle terhelő jelenségnek még árnyéka se
vetődött, ellenben nem jutott vád alá, hanem pusztán tanunak maradt
Matej Ignácz, a ki pedig mindvégig erősen vallotta a tárgyaláson,
hogy ő az idegen holttest csempészésében, usztatásában s
öltöztetésében szakadatlanul tevékeny részt vett.</p>
<p>Birói ostobaság volt ez, sőt ennél is több. S a vádhatározatot
csupán ennélfogva is jogunk, sőt kötelességünk lett volna a felsőbb
biróságokhoz fölebbezni.</p>
<p>Az akkori perjog és birósági szervezet szerint a vádhatározatot
a törvényszék hozta, mint első biróság s erre nézve se a
vádlottakat, se védőiket előzőleg meghallgatni nem kellett, nem is
lehetett. A budapesti királyi tábla volt a másodbiróság, a mely
csupán irásokból itélhetett. Ide joga volt vádlottnak s védőnek
fölebbezni. Sőt joga volt a királyi Kuriához is, mint legmagasabb
birósághoz bizonyos esetekben. És semmi kétségem arra nézve, hogy a
felsőbb biróságok vagy kihagyják a vádhatározatból a
bűnpalástolást, vagy Matej Ignáczot is vád alá helyezik. Mert a
felsőbb biróságok a tömegnek legszenvedélyesebb izgalmai közt is
megőriztek volna annyi függetlenséget és komolyságot, <span class=
"pagenum"><a name="Page_161" id="Page_161">-161-</a></span> a
mennyi ez ügyhöz kellett. Két ember együtt, összebeszélve s
összedolgozva végzi a holttest-usztatást: Matej és Hersko. Matej
beismeri, Hersko eltagadja. A felső biróság föltétlen
bizonyossággal vagy megszünteti ezt az ügyet vagy Matejt is vád alá
vonja s nem hagyja ki azért, mert ő keresztyén.</p>
<p>Azonban mégis megnyugodtunk a vádhatározatban.</p>
<p>Nekem két okom volt erre. Kényszeritő mind a kettő.</p>
<p>Az egyik az, hogy a két felső biróságnak az ügy nagy terjedelme
miatt az akkori gyakorlat szerint legalább egy év kellett volna a
végleges döntéshez s addig a vádlottak börtönben ülnek
szakadatlanul. Tehát a multtal együtt legalább két esztendeig!</p>
<p>Másik okom pedig az volt, hogy a vádlottak elszántan követelték
a nyilvános tárgyalást azonnal. Hiszen még azt se tudták, mivel
vannak vádolva s ki és mi terheli őket. Sarf József egyenesen
kimondta: neki mindegy, élet vagy halál, de ő nem várakozik, ő
szemébe akar már nézni annak a gyalázatos gyanunak, a mely miatt
már egy év óta szenved.</p>
<p>Hát isten hirével! Menjünk neki a tárgyalásnak.</p>
<p>A törvényszék junius hó 19-re keddi napra tüzte ki a tárgyalást.
S természetesen a következő napokra is. Előre lehetett látni, hogy
a tárgyalás több napon s talán több héten át fog tartani.</p>
<p>De senki sem számitott arra, hogy 46 napig tart s augusztus 3-án
ér véget. Valóságos tárgyalás azonban csak 34 napon át folyt mindig
reggeli 8–9 órától délutáni 2–3 óráig. Két ünnepnap jött közbe s
ezen <span class="pagenum"><a name="Page_162" id=
"Page_162">-162-</a></span> kivül öt napi szünet, melyből két napot
a vádra és védelemre készülés, két napot a biróságnak az itélet
fölött való tanácskozása vett igénybe.</p>
<p>Külsőleg ily nagy és hosszu törvényszéki tárgyalás még nem volt
Magyarországon s nem tudom, hogy más országban is lett volna.
Fonákul vezetett s minden lépésében elhibázott vizsgálat után
mintegy háromszáz vádlott, tanu és szakértő volt kénytelen
nyilatkozni sok esetben többszörösen is. Egy közvádló, egy jogász
magánvádló, öt védő vitájára is négy egész nap kellett.</p>
<p>A tárgyalás a vármegyeház nagytermében folyt.</p>
<p>A vármegyeház a város közepén fekszik, homlokzatával a köztér
felé tekint. Széles lépcső vezet az emeletre, a hol tágas
előcsarnokból s tágas folyosóról nyilik a tárgyalóterem. Innen
nyilnak a védők, a tanuk, az ügyvédek és hivatalszolgák szobái is.
A tárgyaló terem nagy ablakjai a köztérre néznek.</p>
<p>E terem hosszu négyszög. A terem egyik végén a törvényszék
emelvénye. Középen kissé magasabb emelvényen a birák és a jegyző
asztala. A biróság jobb oldalán a közvádlók asztala. Itt ül
Szeyfferth Ede királyi főügyészi helyettes és Lázár Kálmán királyi
alügyész. Utóbbinak alig van szerepe a tárgyalás folyamán. A
biróság baloldalán a védők asztala. Itt ülnek a védők sorban
egymásután. Az elnök közelében én, mellettem balról Heumann s azon
túl Funták, Friedmann és Székely egymás mellett.</p>
<p>Az emelvényt korlát választja el a terem egyéb részétől. Az
emelvény előtt kellő nagyságu szabad tér. <span class=
"pagenum"><a name="Page_163" id="Page_163">-163-</a></span> E téren
a vádlottak padja s a sértettek, tanuk és szakértők ülőhelyei. De e
szabad tér két oldalán is van egy-egy korláttal elzárt kisebb tér.
A jobb oldalán a sértett fél özvegy Solymosi Jánosné s jogi
képviselője Szalay Károly ügyvéd, – a baloldalán pedig a hites
gyorsirók.</p>
<p>Gyorsirókat azelőtt csak ritkán szoktak a biróságok alkalmazni.
A mult század első felében Magyarország törvényhozó testületei se
használtak gyorsirót. Gyorsiró alkalmazását csak az 1847-iki
országgyülés kezdte, rendszeressé a gyorsirói intézményt csak az
1848-iki országgyülés tette. Azelőtt gyorsiró nem is volt az
országban, arra pedig nem volt példa, hogy birósági tárgyalásokat
gyorsirói följegyzés erősitett volna meg.</p>
<p>Bűnügyi tárgyalásokról jegyzőkönyv készült. A jegyzőkönyvet
valamelyik fiatal jegyző készitette. A jegyzőkönyvbe a beszédeket,
a nyilatkozatokat nem szóról-szóra, hanem csak kivonatosan lehetett
beiktatni. Fontos volt, hogy a jegyzőkönyv hű tükre legyen a
tárgyaláson mondottaknak és történteknek. Hármasfoku volt a biróság
s a másod- és harmadfoku biróság csak az irásokból itélt. Ha a
tárgyalási jegyzőkönyv nem volt tökéletesen hű: a felsőbb biróságok
sulyos birói tévedésekbe eshettek. Estek is nem egyszer.
Magyarországon azelőtt csak a felsőbb biróságok voltak államiak. Az
elsőfoku biróságokat az összes társadalmi jogviszályok, a polgári
és büntető peres ügyek elintézésére a nagy önkormányzattal biró
helyi hatóságok szabad választás utján alakitották. <span class=
"pagenum"><a name="Page_164" id="Page_164">-164-</a></span></p>
<p>Ezeket a biróságokat vármegyei és szabad városi biróságoknak
nevezték, mig a másod és harmadfoku itélőszéknek királyi biróság
volt a neve. A polgárok különösen vigyáztak arra, hogy az ő
biróságaik iratai a dolgok valódiságát híven mutassák fel a királyi
biróságok előtt. S azért a tárgyalási jegyzőkönyvet a biróságok
jegyzői kötelesek voltak nyomban elkésziteni s annak tartalmát a
biróság nyilt ülésében a vádló, a vádlott s a védő hozzászólásával
állapitották meg. Ekként lett biztosítva az, hogy a vádlottak,
tanuk, szakértők nyilatkozata hiven jött a jegyzőkönyvbe. Addig a
tárgyaló s itélőbiróság se hozhatta meg itéletét, mig a jegyzőkönyv
tartalmát ily szigoru ellenőrzéssel véglegesen meg nem
állapitották. A biróságok esetleges tévedését igy törekedtek
megakadályozni.</p>
<p>1883-ban a nagy per tárgyalásakor már nem állott fenn ez a
rendszer. 1872-ben államivá lett az igazságszolgáltatás s királyi
biróságok léptek a vármegyei és szabad városi biróságok helyébe. A
birói szervezetet és a perjogot franczia és német felfogás szerint
alakitották át. A felsőbb itélőszékek ezen túl is csupán irásokból
ismerhették meg az ügyeket, de az alaptárgyalás szóbeli volt és
nyilvános volt, csakhogy annak jegyzőkönyvei ezentúl utólag
készültek és a jegyzők és elnökök által a vádlók, vádlottak és
védők ellenőrzése és hozzászólása nélkül állapittattak meg. Én
sohase tudtam teljesen megnyugodni e rendszerben. Az itéletet a
tárgyalás bevégeztével nyomban meghozta és kihirdette a biróság, a
jegyzőkönyv pedig gyakran <span class="pagenum"><a name="Page_165"
id="Page_165">-165-</a></span> hetek és hónapok mulva készült el. S
a helyett, hogy a tárgyalási jegyzőkönyv tartalmára lett volna
alapitva az itélet, gyakran az a fonák helyzet állott elő, hogy a
tárgyalási jegyzőkönyv tartalmát a már kihirdetett itélethez
alkalmazva utólag állapitották meg. E rendszer az érdeklett felek
jogait és érdekeit nem biztositja eléggé s az igazságszolgáltatás
komolyságát is gyakran megsértheti. Én e pontra nézve sokkal
bölcsebbnek tartom a régi magyar felfogást.</p>
<p>Csakhogy ehhez visszatérni a nagy perben már nem lehetett. Pedig
voltak aggodalmaink arra nézve, vajjon elfogulatlan lesz-e a
biróság minden tagja? Különösen voltak kétségeink az elnökre nézve.
Tudtuk, hogy Bary aljegyzőt gyakran ő vezette a vizsgálatnál. Én
biztosan tudtam, hogy az igazságügyek miniszterénél a vizsgálat egy
évi tartama alatt két izben is nyilatkozott személyesen akként,
hogy az ő meggyőződése szerint Solymosi Esztert bűnös úton
emésztették el s hogy a tettesek az eszlári zsidók. Hogy igy
vélekedik, mindenki tudta országszerte. Bizony gondoskodnunk
kellett, hogy a hetekre terjedő tárgyalásról lehető hű
jegyzőkönyvek készüljenek. S ezt csak ugy érhettük el, hogy hites
gyorsirók jegyezzék a birósági tárgyaláson ejtett szavakat.</p>
<p>Ugy is történt. Az elnök készséggel beleegyezett abba, hogy a
biróság gyorsirókat alkalmazzon. A közvádló és én együttesen kértük
ezt. Erre az ő különben is nehéz munkája lényegesen könnyült és
kevesbedett. <span class="pagenum"><a name="Page_166" id=
"Page_166">-166-</a></span></p>
<p>A teremben azt a kisebb tért is, mely a vádlottak, a magánvádló
s a gyorsirók számára volt fentartva, korlát választotta el a
közönségtől.</p>
<p>A közönség számára padok vannak. A padokon 240 kényelmes
ülőhely. Az első padsor a vármegye tisztviselőinek, az itélő
biróságban részt nem vevő törvényszéki tagoknak s a hirlapi
tudósitóknak van fentartva. S azon kivül is minden hirlaptudósitó
kap alkalmas helyet. A többi ülőhelyre csak az elnök engedélyével
és csupán jegy fölmutatása mellett lehet eljutni. A zsidók elvileg
nincsenek, nem is lehetnek kizárva, de az elnök többnek, mint
nyolcznak, nem ad engedélyt a tárgyalás kezdetén. Később, hetek
mulva, már őket is nagyobb számban eresztette be. A többi 232
jegyet nagyrészben állandó használatra helybeli ügyvédek és orvosok
s vármegyebeli birtokosok s más kiválóbb férfiak számára adta ki.
Ezek nagyobb része bizony nyiltan bevallott vérvádhivő és
zsidógyülölő.</p>
<p>A biróság emelvénye mögött ajtó nyilik; ez ajtó kisebb terembe
vezet, mely a biróság visszavonuló szobája. E szobában tárgyalás
alatt az előkelőbb nők foglalnak helyet. A nagy perre mindenki
kiváncsi az egész világon. Kiváncsiak a művelt előkelő nők is. De
őket a nagyközönség tolongásának kitenni nem lehet. Ezért számukra
e diszesebb hely.</p>
<p>A közönség háta mögött is nyilik ajtó. Ez ajtó szintén jókora
szobába vezet, mely a tanuk tartózkodó helye s visszavonuló
szobája. A tanuk e szerint a közönség padsorai közt levő nyiláson
jöhetnek a biróság elé. <span class="pagenum"><a name="Page_167"
id="Page_167">-167-</a></span></p>
<h3>II.</h3>
<p class="summary">(A tanuk. – A jóhiszemü de hamis tanuk. – Vámosi
Julcsa esete. – A holttest nyakán forradás. – A kék szem. – A
paraszt lány lábujjai. – A tanuk beszédének összehangzása.)</p>
<p>Ebből sok izetlenség származott a tárgyalás folyamán. Ott ült
ugyanis Bary aljegyző a tanuk utjában egy sarokszéken. Minden
tanunak előtte kellett elmenni s közvetlenűl mellette. Mint
vizsgálóbiró ő érintkezett a tanukkal sokáig és sokszor. Az eszlári
tanuk túlnyomó része egy év alatt teljesen megalakitotta, teljesen
fölszerelte és kiképezte az ő vallomását, melylyel majd a biróság
elé fog állani. E vallomások eredeti ötlete Barytól és társaitól
származott. Minden tanu jóhiszeműleg vallott. Minden tanu szentül
hitte, hogy az az igazság, a melyet ő állit, de azért minden
terhelő tanu vallomása tárgyilag hamis volt. S a legtöbb tanut
lehetetlen volt a maga meggyőződésében megingatni.</p>
<p>Sok tanácskozás, sok tünődés, sok képzelődés és sok fenyegetés
kellett ahhoz, hogy száz meg száz tanu teljesen valótlan dolgokról
teljes egybehangzással nyilatkozzék. S itt ez történt. Az
előkészülethez volt idő elég. Egy egész esztendő. De mégse
sikerülhetett volna, ha mesterkezek nem avatkoznak a műbe, ha a
tünődések és képzelődések szerte csapongó ereit ők nem vezetik
szabályozott mederbe s ha nem sikerül nekik a tanuvallomások
tárgyait egyszerü, tisztán látható és érthető alakba öltöztetni.
<span class="pagenum"><a name="Page_168" id=
"Page_168">-168-</a></span></p>
<p>Az elv, a végczél, az alapigazság az: Esztert megölték a zsidók.
Erről lelke mélyében meg kellett győződve lenni minden tanunak. A
vallomás minden részletének ehhez kellett alkalmazkodni.</p>
<p>A részletek szintén egyszerüek, világosak.</p>
<p>Április 1-én szombati napon délelőtt 11 és 12 óra közt kellett a
gyilkosságnak megtörténni.</p>
<p>Igaz, hogy Rozenberg és serdülő lánya Rózsi délután 1 órakor még
találkoztak Eszterrel, valamint Solymosi Zsófi és Vámosi Julcsa is
ugyanakkor találkoztak vele.</p>
<p>Csakhogy Rozenberg és lánya zsidók; – zsidó beszéd nem jöhet
figyelembe.</p>
<p>Solymosi Zsófi testvérnénje ugyan Eszternek, de őt háromszor és
négyszer addig kellett a törvényszék elé hivogatni s ott faggatni,
mig elvégre kimondta, hogy nem emlékezik biztosan.</p>
<p>Vámosi Julcsa ellen pedig föllázadt a falu, saját édes anyja
hamis tanuságtétel miatt jelentette föl s szülői addig gyötörték,
mig maga ujra oda nem állt a biróság elé s ki nem jelentette, hogy
ő hamisan vallott, hamisan esküdött.</p>
<p>A junius 25-iki ülésen vallotta Vámosi Julcsa, hogy Esztert
délután 1 órakor látta s erre megesküdött.</p>
<p>Két hét mulva a julius 9-iki ülésen megjelent édes anyja s
följelentette lányát, mint hamis tanut.</p>
<p>Elszörnyedtem. A hamis tanuság büntetése öt évi fegyház. A
lányka 18 éves, ártatlan, szép alaku, dolgos, becsületes hajadon,
szülőinek azelőtt szemefénye. S ime saját édes anyja börtönbe
akarja hurczolni. <span class="pagenum"><a name="Page_169" id=
"Page_169">-169-</a></span></p>
<p>Mi történhetett az anya lelkében?</p>
<p>Semmi különös. A lelkek méregkeverői, a vérvád szítói, a
felekezeti gyűlölség ügynökei megrontották az anya lelkét. Buta
meggyőződés, de meggyőződés vezette az anyát.</p>
<p>A julius 9-iki ülésen kérdéseket intéztem az anyához.
Kifejtettem előtte, hogy ő nem volt ott, a hol leánya Eszterrel
találkozott, ő miatta tehát leánya láthatta Esztert délután 1
órakor. Szóról-szóra igy felelt:</p>
<p>– Délután egy órakor már nem láthatta.</p>
<p>– Honnan tudja azt?</p>
<p>– Bizonyitja az egész falu, hogy Eszter akkor már nem élhetett,
tehát az én lányom is csak délelőtt 11 és 12 óra közt láthatta.</p>
<p>Ime igy képződtek ki a terhelő tanuk igazságai!</p>
<p>A tanuk másik alapigazsága az volt, hogy a csonkafűzesi holttest
nem lehet Solymosi Eszter. Annak idegen holttestnek kell lenni,
melyet a zsidók csempésztek.</p>
<p>Szinte csodálni lehet azt a leleményességet, azt a termékeny
ravaszságot, a mely a tanuknál erre nézve egy év alatt
megérlelődött.</p>
<p>Azzal álltak elő, hogy a holttest nyakán forradás volt, Eszterén
pedig nem volt, tehát a holttest Eszteré nem lehet. Pedig hát
bizony a holttest nyakán se volt. Nem láttak ott forradást se a
bonczoló orvosok, se a felismerési tanuk, se Zurányi Kálmán, se
Szücs János. Tudták a tanuk, hogy a holttest nyakát senki se tudja
most már eléjük mutatni. Valaki közülök rájött a ravasz ötletre s a
többi beszélt utána hűségesen. <span class="pagenum"><a name=
"Page_170" id="Page_170">-170-</a></span></p>
<p>Azzal is előálltak és pedig teljes egyetértéssel a törvényszék
előtt, hogy a holttest szeme kék volt, Eszteré pedig fekete volt.
Igaz, hogy Eszter szeme sötét barna volt, de az is igaz, hogy a
holttest szemét is sötét barnának látta minden tanu és szakértő.
Csupán egy tanu mondta a több mint harmincz tanu közül kéknek, de
az is hozzá tette ott az előtte fekvő holttest mellett, hogy a
szeme épen olyan, a milyen Eszteré volt. Természetesen a holttest
szemeinek szine fölött egy év multán az enyészet lett már úrrá, a
jámbor tanuk ott a törvényszék előtt csattanós czáfolattól már nem
tarthattak.</p>
<p>Legérdekesebb azonban, szinte mulatságos, a holttest lábujjainak
kérdése. Az a kérdés, miként feküdtek a lábujjak egymás
mellett.</p>
<p>A rendesen mezitláb járó szegényebb parasztlányok lábujjai,
kivált ha a lányok nem kövérek, nem szoktak szorosan egymás mellett
feküdni, mint a macska lábujjai, vagy mint az örökösen szűk czipőt
viselő urasabb lányok lábujjai. A mezitláb járó lányok lábujjai a
legtöbb esetben kissé szétállanak s valószinüleg Eszter lábujjai is
kissé szétállottak.</p>
<p>A csonka-fűzesi holttesten, mikor meztelenül, iszaposan s
mosatlanul ott feküdt a fűzesben vagy Tisza-Eszláron a szedresben,
senki se vette észre, hogy a lábujjak bármi tekintetben szokatlanul
vagy feltünően feküdnének egymás mellett. Se széjjelállóknak, se
egymásra fekvőknek senki nem látta az ujjakat, tehát azok
kétségtelenül szabályos, rendes helyzetben állottak. <span class=
"pagenum"><a name="Page_171" id="Page_171">-171-</a></span></p>
<p>Másként állt a dolog 1882. évi deczember 9-én, a mikor a
holttestet száraz homokbuczka sirjából kiásták. Ekkor már a részben
rothadó, részben száradó lábujjak a rothadás és száradás
következtében össze-vissza görbültek s több közülök egymásra is
hajolt. A mint a tanukezelők ezt meglátták: nosza mindjárt készen
volt az uj tünet és tanuvallomás, mely a holttest azonosságának
ellentmondott.</p>
<p>Szinte unalomig ismételgették a tanuk a birósági tárgyaláson,
hogy a holttest lábujjai egymáson feküdtek, egymás tetejébe
zsugorodtak, holott szegény Eszter lábujjai szépen széjjelállottak.
Valamennyi tanu szemléltetőleg is megmutatta kiterjesztett keze
fején széjjelnyitott ujjaival, hogy ime ilyen volt Eszter
lábafeje.</p>
<p>És igy tovább. Haj, körmök, mell, emlők, csecsbimbók kérdésében
egy év mulva minden tanu oly okosnak és leleményesnek bizonyult s
különösen oly egyetértőnek, hogy szinte gyönyörüség volt őket
hallgatni. Minthogy pedig a közvád, de kivált a védelem képviselői
azt hitték, hogy a tanukra különösen Bary aljegyzőnek s Farkas
Gábor eszlári községi birónak van nagy befolyásuk: szükségesnek
tartottuk, hogy Bary és Farkas a hallgatóságban helyet ne
foglalhasson, vagy legalább ne oly feltünő helyen és módon, hogy a
tanuk még most se menekülhessenek befolyásuk elől.</p>
<p>Farkas Gáborra czélt értünk, őt a tárgyaló elnök a tanuk
szobájába utasitotta, de Bary aljegyzőre nézve nem értünk czélt.
Egyik védőtársam többször mint tizszer felszólalt erre nézve, de
felszólalásának nem lett eredménye. <span class="pagenum"><a name=
"Page_172" id="Page_172">-172-</a></span> Se Bary önként nem
távozott, se az elnök el nem távolitotta.</p>
<p>De hát az ügy fejlődésén ez elvégre semmit se változtatott.</p>
<h3>III.</h3>
<p class="summary">(Pártos közönség. – Péczely leleplezésén
felzúdul. – „Mondja el vallomását a tanu versben is.“ – A külső
közönség. – A hirlaptudósitók. – A nagy világ érdeklődése. – Dr.
Náthán Berlinből.)</p>
<p>A közönség mindig teljes számban volt a tárgyaló terem
fentartott helyein. Urnők is gyakran szép számban voltak a birósági
emelvény mögött. A közönség tulnyomó része bűnösöknek tartotta a
zsidókat s szentül hitte, hogy a vádlottak ölték meg az eltünt
lánykát. Alig mult el ülés, hogy a közönség ne tüntetett volna.
Zugással és gyanusitással kisérte a mentő tanuk vallomását s
helyesléssel, mosolyogva s jóváhagyó fejbólintással a terhelő
tanukét. Ha valamelyik tanu ügyesen, élesen vagy vakmerően beszélt
a vádlottak ellen, gyakran oda hallatszott a birósághoz s hozzánk
is a szó:</p>
<p>– Ez már derék lány! Ez már jóravaló igaz ember! Ez már helyre
menyecske!</p>
<p>A mentő tanuknak röstelkedni kellett, a terhelő tanuk büszkén
távozhattak. Többször fel kellett szólalnunk a közönség
rendreutasitása végett. Az elnök meg is intette gyakran a
közönséget, de soha a nélkül, hogy rejtett módon egyuttal meg ne
dicsérte volna.</p>
<p>Történt oly eset is, hogy viharosan zudult föl a közönség. Én
ellenem is két izben. Egyszer junius 28-án, <span class=
"pagenum"><a name="Page_173" id="Page_173">-173-</a></span> a mikor
Péczely Kálmán irnok rablógyilkos multját lelepleztem. Pedig ez
jogosult, sőt talán szükséges cselekmény volt, minthogy a
nagyfalusi csendbiztos lakásán ő készitette el, ő szerkesztette
irásba tanuk nélkül és éjszaka Sarf Móricz borzasztó vallomását.
Oly ember tette ezt, a ki egykor gyilkos volt s tiz évet töltött el
fegyházban. Azt hittem, nem teljesiteném tökéletesen védői
tisztemet, ha ezt elhallgatnám.</p>
<p>Sokkal viharosabban indult föl ellenem a közönség a tárgyalás
első napján.</p>
<p>Az elnök e napon szabálytalanságot követett el. Az volt a
tárgyalási rend, hogy a tárgyalás megnyitása s az alaki teendők
elvégezése után első sorban a vádlottak legyenek meghallgatva.
Eléjük kell terjeszteni a vádat. Meg kell hallgatni mentségüket.
Értesiteni kell őket arról, hogy kik és mily körülmények terhelik
őket s meg kell kérdezni, hogy ezekkel szemben minő mentő vagy
enyhitő jelenségekre hivatkoznak.</p>
<p>Csak ez után kerülhet a sor a tanuk meghallgatására.</p>
<p>Az elnök nem igy cselekedett. A vádlottak részletes
kihallgatására nem lett volna elég a tárgyalásra szánt hivatalos
idő. De az elnök azt akarta, hogy a vádbeli tényt az egyetlen tanu
Sarf Móricz már az első napon tárja teljes ridegségében a világ
elé. Sarf Móricz erre teljesen készen volt. Az elmult éjszaka
különösen megérlelte elszántságát. Az elnök tehát őt hivta elő s őt
hallgatta ki először. Előbb, semmint a vádlottak előadhatták volna
mentségüket. Az elnök azt akarta, hogy <span class=
"pagenum"><a name="Page_174" id="Page_174">-174-</a></span> Sarf
Móricz vallomása világitsa be a tárgyalás ez után következő napjait
is.</p>
<p>S ehhez még más is járult. Szándékosan vagy szándéktalanul Sarf
Móriczot az ülés bezárása felé utolsó tanuként hallgatta ki. Ugy
hogy kérdéseket már se a vád, se a védelem képviselői hozzá nem
intézhettek s a tanu tudásának forrásait s egyéb körülményeit föl
nem derithették. Sarf Móricz száraz, egyszerü, rideg vallomása meg
nem gyöngitett erővel röppent szét a világba.</p>
<p>Hogy mindjárt az első tárgyalási nap igy végződjék: az komorrá
tett engem. Biztos voltam arról, hogy a tanu minden szava valótlan.
Arra is nyugodtan számitottam, hogy tanuskodása eredetének
földeritése vallomásának minden sulyát elenyészti. De ma nem, ma a
földerités lehetetlen. Tünődtem, miként lehetne a vallomás hatását
erőtlenné tenni.</p>
<p>Elvégre találtam valamit. A tanu ugy mondta el vallomását, mint
a gyerek az iskolai feladványt. Gyorsan, szavalva, megakadás
nélkül, irnoki elmének irodalmi nyelvén s nem az eszlári parasztok
népies nyelvén. Nyilván látszott, hogy ezt a vallomást megtanulta s
fölkérdezésre őrizői előtt már többször elmondotta.</p>
<p>Oda fordultam a biróság elnökéhez e szavakkal:</p>
<p>– Méltóztassék a tanuhoz azt a kérdést intézni, hogy ezt a
vallomását nem tudná-e elmondani versben is.</p>
<p>Az első pillanatban néma csend lett a tárgyalóteremben. Elámult
e szokatlan s rendes viszonyok közt jogtalan felszólalásra
mindenki. De a másik perczben <span class="pagenum"><a name=
"Page_175" id="Page_175">-175-</a></span> hangos zugással riadt föl
a közönség. Az emberek felálltak ülőhelyükről, kezeikkel hadonáztak
s bár a zajban nem értettem a szavakat, azt hiszem, sértő és
kárhoztató igéket szórtak felém s az elnökhöz felhivásokat
intéztek, hogy erélyesen védje meg a biróság tekintélyét s a
tárgyalás komolyságát.</p>
<p>Az elnök rendreutasitott.</p>
<p>De én mégis meglehetősen elértem czélomat. Eléggé komoly
embernek ismert engem a közvélemény, magam is magasabb rangu
köztisztviselő voltam egykoron, közdolgokból gunyt üzni nem
szoktam, a sajtó és közönség nagyrésze nyomban belátta, hogy jó
okomnak kellett lenni arra, hogy ily értelemben szólaljak fel.</p>
<p>Volt közönség azonban kint az előcsarnokban, a széles lépcső
feljáratán, a kapu alján s kint a szabad téren. A közönség rendesen
száz meg száz emberből, néha egy-két ezer főből állott. A
tárgyalási terem nagy ablakjai a szokatlan nagy nyári hőség miatt
rendesen nyitva voltak. Sok szó az ablakon át is gyakran kihatolt a
szabad térre. Járókelők nyomban értesitették a szabadtéri
közönséget a fontosabb részletekről. A tetszés és nemtetszés zaját
gyakran mi is behallottuk a szabadból. Tárgyalás végeztével
naponként a külső közönség önkényt nyitott sorfala közt kellett
szállásunkra mennünk s bizony sokszor hallottuk szereplésünknek hol
haragos, hol mulatságos, de rendesen nyers birálatát.</p>
<p>Egyébként a védőket semmi komoly bántalmazás nem fenyegette. De
bizony nem környezte az ugynevezett népszerüség se. <span class=
"pagenum"><a name="Page_176" id="Page_176">-176-</a></span></p>
<p>Hirlaptudósitókkal el volt árasztva a város. Minden előkelő
magyar hirlapnak volt egy vagy két tudósitója is. A bécsi nagy
hirlapok mind képviselve voltak. Az ő tudósitóik látták el
értesitésekkel a nagyobb német, angol, franczia és olasz hirlapokat
is. Berlinből dr. Náthán nevü nagyon tanult és tehetséges ifju volt
a tudósitó.</p>
<p>Az ő nevéről azért emlékezem meg különösen, mert csodálatos
elfogultsággal lépett Magyarország földére.</p>
<p>A nyugoti Európa nem ismeri eléggé ezt az országot. Mongolnak és
tatárnak nézi a magyar fajt. Azt hiszi, hogy a mívelt államok
intézményei itt mind hiányoznak, a nép lóháton száguldozik a
pusztákon, az erdők haramiákkal teljesek s a személynek és
vagyonnak biztonságát se a nép míveltsége, se állami rend
intézményei nem biztositják. Tudom, hogy most már meglehetősen
terjed nyugaton is országunk helyes ismerete, de azt is tudom, hogy
a tömegekben ma is furcsánál furcsább balvélekedések élnek
viszonyainkról.</p>
<p>Dr. Náthán, ez a mívelt berlini ifju például egészen elbámult
azon, hogy diszes és czélszerü törvénykezési helyiségeket, tanult
és mívelt birákat, rendes hivatalokat s mondhatni példás rendet
talált. Azt hitte, a zsidókat halomra öldösik s látta, hogy a
közönség és a zsidóság közt, a vérvád s a nagy per daczára is,
kedélyes és bizalmas jó viszony áll fenn. S azt hitte, ugy
beszélte, hogy őt még Bécsben is azzal ijesztgették, hogy a biróság
nyilt mezőn tartja üléseit, lóháton és karddal, pisztolylyal
fegyverkezve jönnek össze a birák, <span class="pagenum"><a name=
"Page_177" id="Page_177">-177-</a></span> s állig fegyverzett, zord
tekintetü pandurok lóháton terelgetik a vádlottakat, tanukat és
közönséget.</p>
<p>Csodálatosan érdeklődött a mívelt világ a nagy per eredménye
iránt. Amerikai nagy hirlapok hasábokat közöltek naponkint a per
folyamáról. Jöttek hozzám hosszu iratok Amerikából, jöttek
Moskauból, Rigából, a felső-volgai Samarából, a szent földről,
Egyiptomból s a délafrikai Johannesburgból is. Egyik Galyczin
herczeg Szentpétervárról, egy olasz főurnő Rómából hivott meg
állandó vendégjeül. Fölkeresett Budapesten egy indiai férfiu azzal
a szóval, hogy látni akarta azt az európai embert, a kiről
Bombayban, angol és hindu nyelvü hirlapokban egy hónapon át többet
olvasott, mint szeretett császárnéjukról vagy Bismarck herczegről.
Sir Moses Montefiori elmult már – ha jól tudom – akkor száz
esztendős, s becses levele, melyet hozzám intézett, most is
birtokomban.</p>
<p>Mindebben sok a tulzás s mindez nem is miattam történt, hanem az
ügy miatt. Ezer éves a vérvád, mely a közel négyezer éves
vallásfelekezetet kiséri. A mívelt államok korszerü
törvénykezésének egész készségével a vérvád pörét most tárgyalják
legelőször. A középkor efféle pörei s a mult századok vádaskodásai
nem a vádlottak kellő jogvédelmével, nem a tanuk elegendő
szabadságával, nem független biróságok előtt s nem a szükséges
nyilvánossággal folytak le s nyertek befejezést. A világ méltán
volt kiváncsi arra, miből áll hát a vérvád voltaképen? <span class=
"pagenum"><a name="Page_178" id="Page_178">-178-</a></span></p>
<p>A kormány több táviró vonalt rendezett be egyenes
összeköttetéssel Budapestre, Bécsbe és Berlinbe, hogy a hirlapok
tudósitói kellő gyorsasággal dolgozhassanak.</p>
<p>Ily külső körülmények közt alakult meg a nagy per birósága.</p>
<h3>IV.</h3>
<p class="summary">(A biróság. – Korniss Ferencz, az elnök. –
Elfogultsága. – A többi biró. – Horánszky védő lemond. – Ujabb
védőtársaim. – Friedmann és Székely. – A vádlottak bátrak és
nyugodtak. – A „marha“.)</p>
<p>A biróság elnöke Korniss Ferencz. Egyébként a nyiregyházi
királyi törvényszék elnöke. A vármegyében nagybirtokos, egyébként
rokonszenves, kellemes modoru és tekintélyes férfiu. Általános
míveltsége megfelel állásának, jogi tudománya és törvénykezési
gyakorlata jeles. A nagy per befejezte után nemsokára lemondott
elnöki állásáról, a politikai pályára lépett s mint képviselő, a
törvényhozásnak lett tagja, hol a gróf Apponyi által vezetett
mérsékelt ellenzékhez csatlakozott.</p>
<p>Mint elnök, a per minden részletét teljesen ismerte s valóban
bámulatos munkát és buzgalmat fejtett ki annak vezetésében.
Elfogult volt. Szentül hitte ő is, hogy Solymosi Esztert a pörben
fölmerült körülmények közt a vádlottak fosztották meg életétől.
Hitt a holttestcsempészet meséjében is. A tárgyalás folyamán inkább
a vádat képviselte, mint a tárgyias pártatlanságot. De állásának
kötelességeit nyilvánvaló és kirivó módon <span class=
"pagenum"><a name="Page_179" id="Page_179">-179-</a></span> sohasem
sértette meg. A vádlottaknak s a tanuknak minden okos szabadságot
megengedett s a védők minden alkotmányos jogát teljes tisztelettel
érvényesülni engedte. Se élczeskedéssel, se hatalmi szóval
illetéktelen hangulatot előidézni nem törekedett.</p>
<p>Hogy a vérvád miként verhetett gyökeret meggyőződésében: e
tünetet nem tanulmányozhattam eléggé. Oly sok időt, mely erre
szükséges lett volna, nem tölthettem körében. Ismerkedésünk és
ismeretségünk csupán hivatalos volt. Itélőtehetségét minden
irányban jelentékenynek találtam s ezért nem látom tisztán
elfogultságának se okát, se eredetét s kifejlődését. Az általános
zsidógyülölet ugyan sokat megmagyarázna, de zsidógyülölőnek se
tartották közelállói s régi ismerői. Tény azonban, hogy egész
esztendőn keresztül szakadatlanul oly társaságban, oly környezetben
élt és munkálkodott, a melyben mindenki meg volt a vérvád
valóságáról győződve. Ily társaság vélekedése, erős itélőtehetség
daczára is, magával ragadhatja a lelkeket.</p>
<p>Az egyik szavazóbiró volt Gruden Ernő. Idős, sőt elerőtlenedett
embernek láttam. Sohase beszéltem vele. Csupán 17 ülésben vehetett
részt a tárgyalás folyamán, julius 10-én betegség vett rajta erőt,
a további tárgyalásokon s az itélet meghozásánál már nem volt
ott.</p>
<p>A másik szavazó biró volt Russu Gusztáv, java korabeli, oláh
származásu, kevés beszédü, hallgatag természetü. Tehetségét,
tudományát meg nem ismerhettem. A nagy per folyama alatt többnyire
együtt <span class="pagenum"><a name="Page_180" id=
"Page_180">-180-</a></span> étkeztem vele a vendéglőben egy
asztalnál, de a nagy per részleteiről vagy egyéb birósági dolgokról
egyetlen szót se váltottunk.</p>
<p>A birák felvilágositása, az ugynevezett informatio,
Magyarországon szokásban volt s lehet mondani, ma is szokásos.
Elvileg és elméletileg ez talán helytelen szokás, csakhogy az élet
és gyakorlat nem mindig felel meg az elvnek és az elméletnek. Ott,
a hol a biróságok vagy kizárólag vagy főleg irásból meritik az ügy
ismeretét: az ügynek legfőbb ura az előadó. Az előadó figyelmét
minden gondosság daczára is kikerülheti egyszer-másszor oly
részlet, melyre az igazságkereső fél nagy sulyt fektet. S ha az
övét kikerülte, rendesen kikerüli a szavazóbirákét is. Ez okból az
igazságszolgáltatásra is gyakran előnyös, ha a fél vagy jogi
képviselője a szavazóbirákat fölkeresi s előttük ügyének ténybeli s
jogbeli természetét föltárja. Igy vált szokássá az informatio.
Semmi szokatlan se lett volna tehát abban, ha én Russu biróval az
ügy egyes részleteiről beszélgetek. Nem tettem.</p>
<p>Pótló szavazóbiró volt Fejér Barna. Fiatal ember s nem régi
biró. Vele se beszéltem az ügyről soha. Nagy bizalmam volt
elfogulatlanságában. A magyar kálvinisták sárospataki főiskolájának
volt növendéke s nem kételkedtem abban, hogy minden babona s
vallási gyülölködés hiányzik lelkéből. A kálvinisták két századon
át sokat szenvedtek a Habsburgok uralma alatt, sok üldöztetést
kellett nekik kiállaniok s másfél század óta az országban
kisebbségi egyházat képviselnek. <span class="pagenum"><a name=
"Page_181" id="Page_181">-181-</a></span> Kisebbségben levő s
üldözött felekezet lelkében a szerénység, a szabadság s az igazság
érzete fejlődik ki szükségkép, mely az uralkodó hatalommal s a
hatalmasabb egyházzal szemben csak ez érzetben találja menedékét.
Ez érzettel pedig a vallási gyülölet össze nem fér.</p>
<p>A biróság jegyzője Simon Viktor fiatal ember volt. A per
folyamában nem lehetett szerepe, minthogy a jegyzőkönyvek gyorsirói
följegyzésekből készültek.</p>
<p>Volt szükség tolmácsra is. A biróság nyelve az állami nyelv, a
magyar. Ám a holttest-csempészet kérdésében voltak vádlottak és
tanuk az ország északkeleti határáról, a kik rusznyák nyelven
beszéltek s magyarul nem tudtak. Hites tolmácsként Baksai Bertalan
huszti ügyvédet alkalmazta a biróság, a kit azonban több izben a
nyiregyházai görög katholikus lelkész váltott föl.</p>
<p>Igy alakult meg a biróság.</p>
<p>Ki kell még terjeszkednem két védő társamra.</p>
<p>Horánszky Nándor védő társam február elején a védelemről
lemondott s lemondását a törvényszék elé terjesztette.</p>
<p>Indokul azt hozta fel, hogy a nyiregyházi törvényszék a helyi
viszonyokhoz s a kifejlődött izgatottsághoz képest a
közvéleménynyel szemben nem független eléggé s elfogulatlan nem
lehet. Innen a vizsgálat hosszadalmas volta s több irányu
szabálytalansága. Biróküldés szükséges. Ámde az igazságügyek
minisztere s a kormány a közhangulattal szemben gyenge s a
biróküldést elrendelni nem akarja. Igy az ügynek <span class=
"pagenum"><a name="Page_182" id="Page_182">-182-</a></span> minden
rejtélyét földeriteni nem lehet, a védelem kezei megkötvék, s ő e
miatt magasztos hivatását nem teljesitheti.</p>
<p>Mielőtt elhatározta magát: fölkeresett s tudatta velem
szándékát. Nem tudtam helyeselni e szándékot. Indokait igazaknak
találtam s fontosaknak is, de ugy vélekedtem, hogy ezek daczára is
a magasabb erkölcsi kötelesség azt parancsolja, hogy helyünkön
maradjunk s tisztünk nehézségei elől meg ne futamodjunk.</p>
<p>Horánszky a politikai pályára is gondolt, mely előtte állott, s
melyről azt is hihette, hogy a védők ellen is folyton szított s
folyton emelkedő gyülölködés azt megszakithatja.</p>
<p>Igy mondta nekem, de én azt hiszem, ez nem az ő indoka volt,
hanem pártjáé. Az országgyülési nemzeti párthoz tartozott s annak
egyik jelesebb tagja volt. A párt bizton számitott arra, hogy
egykor kezébe veszi az ország kormányát s ez esetben Horánszkyt nem
nélkülözheti. De összetépett tekintélylyel nem vehetné hasznát.
Tanácskoztak e fölött pártja kebelében s arra kérték, mondjon le
védői tisztjéről.</p>
<p>Nem tudtam az ellenkezőről meggyőzni, 1883. évi február 9-én
beadta lemondását a birósághoz.</p>
<p>Gondoskodni kellett férfiuról, a ki helyét betöltse. Az országos
izraelita központi iroda titkára megkérdezett, elfogadnám-e
védőtársamul Friedmann Bernát jogtudort s budapesti ügyvédet?
Elfogadtam készséggel.</p>
<p>Kiváló tehetség, jeles jogász s rokonszenves egyéniség. Nagy
bűnügyi gyakorlata volt már a fővárosi biróságok <span class=
"pagenum"><a name="Page_183" id="Page_183">-183-</a></span> előtt,
s a zsidók ugy vélekedtek róla, hogy az ország zsidó vallásu
ügyvédei s jogászai közt ő mindenesetre a legelsők egyike. Ez is
egyik ok volt előttem, hogy mindenesetre szivesen fogadjam. Elvégre
a nagy per nagy mértékben a zsidók ügye s egészen természetes s az
aggódó felekezetre is megnyugtató, ha hozzá tartozó kiváló ügyvéd
is részt vesz a védelemben.</p>
<p>Nem csalódtunk. A tárgyalás egész folyamán fáradhatatlan
szorgalommal, nagy buzgósággal s jeles sikerrel végezte védői
tisztét. A kérdéseknek inkább jogi és törvényességi oldalát
képviselte s oly szerencsés módon, hogy valósággal a közönség
zsidógyülölő része se haragudott rá, sőt még rokonszenvezett is
vele.</p>
<p>Még egy védőtársam volt. Székely Miksa jogtudor és ügyvéd.
Fiatal ember, nyiregyházi születés, ottani előkelő zsidó kereskedő
család sarjadéka. Korábban nem ismertem.</p>
<p>Ama nagy érdeklődés miatt, melylyel a nagy pert kisérte a művelt
világ, egészen természetes, hogy az ügyvédek nagy serege törekedett
arra, hogy a perben védői szerephez jusson. Tudom, hogy a
vádlottakat is, a zsidók központi irodáját is, az előkelő s
befolyásos budapesti zsidókat is sokan ostromolták e czélból.
Hozzám is többen fordultak s voltak olyanok is, a kik tekintélyes
pénzösszeget ajánlottak föl – nagy csodálkozásomra – ha védő társul
elfogadom őket. Vagy azt hitték, hogy a védelemért óriási
összegeket nyujtanak tiszteletdijul, vagy számitottak arra, hogy a
világhirü perben egyszerre nagy névhez jutnak, s mindahhoz
<span class="pagenum"><a name="Page_184" id=
"Page_184">-184-</a></span> az előnyhöz, mely a nagy névvel jár. S
az ostromlók közt bizony felesen voltak a keresztények és a
zsidók.</p>
<p>Székely Miksa ez időben látogatott meg s szerény, művelt s
rokonszenvemet fölgerjesztő módon előadta, hogy ő fiatal ügyvéd,
nyiregyházi származásu, az eszlári vádlottak némelyike jól ismeri
családját is, őt is s teljes bizalommal őt óhajtja védőjéül.
Megnevezte Junger Adolf, Lusztig Sámuel és Braun Ábrahám
vádlottakat. Ő azonban csak az esetben vállalja el a védelmet, ha
én szivesen fogadom s buzgalmához képest bizalommal látom. Egyuttal
érintette, hogy ha előkelő férfiak őt az ifjut talán nem szivesen
látják a védők közt, s erre nézve előttem is nyilatkoznának, legyek
hive.</p>
<p>Nagyon megtetszett ez a fiatal kartárs. Tehetséges és tanult
jogásznak ismertem föl. A straszburgi, berlini és budapesti
egyetemeken hallgatta a jogi tudományokat. Később családja
tagjaival is megismerkedtem s szives barátságra léptem. Nagy
buzgósággal, az ügy iránt való szeretettel, sőt valódi
lelkesedéssel képviselte a kezén levő nagy érdekeket. S ama
negyvenöt nap alatt, mig a tárgyalás miatt Nyiregyházán voltam,
vele és családja körében a munka fáradalmai után sokszor
felüdültem, sok kellemes időt töltöttem el. Ezután különben
nemsokára elhagyta az ügyvédi és jogászi pályát, a gyakorlati
közgazdasági térre lépett át s Budapesten a nagyhirü Machlup-féle
bőrgyárat vette át s tartja virágzásban.</p>
<p>Özvegy Solymosi Jánosnénak, a leányavesztett szegény anyának
mint magánvádlónak jogi képviselője Szalay <span class=
"pagenum"><a name="Page_185" id="Page_185">-185-</a></span> Károly
ügyvéd volt. Somogymegyei birtokos. A vármegye közdolgaiban
tevékeny szereplő s akkor az országos antiszemita párt egyik
vezérembere. Éles, kiváló elme, sok gyakorlati tudás, vidám és
rokonszenves modor, ügyes szónok. Több országgyülésen át később
képviselő. Nagy szerepe a perben a perjogi rendszer szerint nem
lehetett. Csakis a kár felszámitására s ha a közvádló a vádat
elejtené, annak fentartására szoritkozhatott.</p>
<p>A hosszu tárgyalás részletéről, a mennyiben az ügy benső
igazságára vonatkoznak, itt nem akarok s nem is szükséges szólani.
Csak a külsőségek, csak az alaki dolgok közűl emlitek fel néhány
érdekességet.</p>
<p>A vádlottak se kimerűlve, se elszomorodva, se leverve nem
voltak. Az egész évi börtön alig látszott meg rajtuk. Odujuk
egészséges s ételük eléggé bő és tápláló volt. Étkezésükben vallási
szertartásaikat megtarthatták. Otthon valamennyi szegény, falusi,
fölötte egyszerüen étkező és ruházkodó s gyakran nélkülöző zsidó
volt.</p>
<p>Bátran, tiszta öntudattal, sőt nagy önérzettel néztek a vád
szeme közé. Semmit se féltek a végeredménytől, sőt gyakran bizonyos
vértanui nyugodt elszántság jelensége is látszott egyiken-másikon.
Természetesen nem egy módon. Kinek-kinek egyénisége szerint.</p>
<p>Svarcz Salamon, a metsző, tünődő, gondolkodó, erősen érző, de
bőven beszélő ember. Az elnök kérdésére, hogy mivel menti magát a
vád ellen, mit szól a büntetthez, tudományos modorban akar felelni.
<span class="pagenum"><a name="Page_186" id=
"Page_186">-186-</a></span></p>
<p>– Ily büntett – ugymond – lehetetlen. De mi okból is történt
volna ez? Mi indithatott volna bennünket e szörnyű büntett
elkövetésére?</p>
<p>Igaza van. Ok nélkül semmi nem történik. Nagy dolognak nagy
okának kell lenni. Azonban a vérvád benne van a levegőben. Erre
Svarcz igy felel:</p>
<p>– Ez a vád lehetetlen. Bebizonyitom a szentirással, bebizonyitom
a világtörténelemmel, bebizonyitom tanulmányaimmal, hogy
lehetetlen, hogy izraelita ember vallási szempontból gyilkosságot
kövessen el.</p>
<p>Nagy szavak, de kicsiny ember szájából. Igaz, hogy teljes
igazság van a szavakban, de minden igazság daczára is a nagy szó és
kis ember együtt vidámitó hatással van a közönségre. A magyar
példabeszéd igy jellemzi e tünetet: kicsiny ember nagy bottal
jár.</p>
<p>Lusztig Adolf egyszerübben felel a vérvádra.</p>
<p>– Sajnálom, hogy akad ember, a ki ezt a vádat elhiszi.</p>
<p>Furcsa felelet, de megvan a hatása.</p>
<p>Ő nem hivatkozik szentirásra és világtörténetre, nem is tünődik,
nem is okoskodik. Csak megsajnál valakit. De nem önmagát sajnálja,
a ki egy év óta ül a börtönben eme vád miatt; nem is feleségét,
gyermekeit, rabtársait sajnálja. S nem is hitsorsosait. De kit
sajnál hát? Sajnálja azt a boldogtalan embert, a ki ezt a vádat
hinni tudja.</p>
<p>Lehet, hogy utczán szedett köznapi szólásmód csak az ő beszéde.
De ha ő megfontolta s ugy mondotta ki szavait: akkor szavaiban az
igazság keserü is, vidám is, fönséges is. <span class=
"pagenum"><a name="Page_187" id="Page_187">-187-</a></span></p>
<p>Junger Adolf vádlott ősz, rokkant ember. Fehér, hosszu szakálla
befödi mellét. Mozdulatlanul ül székén s fáradtan mozgatja szemeit
és szempilláit. Csöndesen felel a vádra.</p>
<p>– A vád nem igaz. Én öreg ember vagyok. Jól tudom, hogy kevés
esztendőm van hátra, itt hagyom e földi életet. Oly igaz, mint egy
isten van felettünk, hogy én Solymosi Eszter eltünéséről semmit nem
tudok.</p>
<p>A gyermeknek még van hite s az öregnek megint van hite. A
léleknek oly nagy mélysége s oly nagy világossága a hit, hogy a ki
azt láthatja és hallhatja: annak meg kell rendülni s annak magának
is hinni kell.</p>
<p>»A mint egy isten van felettünk« – e szót használja az ősz
vádlott. De e szót használja igen gyakran a valóságos bűnös is,
mikor mentegetődzik, tagad s védi magát. De öreg, rokkant
halálaváró ember szájából mégis nyomatékos ez a szó. Belenyillalik
a hallgató ember lelkébe. Mint a mély, búgó, szomoru zenehang, ha
sötétben távol messzeségből halljuk.</p>
<p>Sarf József már másként beszél. Ez az egyházfi, ez a »zsidó
harangozó«, mint az eszlári parasztok mondják. Ez a foltozó varga,
ez a napszámos munkás, a ki eljár keresztyén gazdákhoz burgonyát és
kukoriczát kapálni. Naptól barna arcza, kezefeje mint egy lapát,
minden szava nyers, közvetlen, elmés, okos. Minden szaván ott az
egész lelke. Mintha nem is zsidó volna, hanem bátor, romlatlan vérü
ősi magyar paraszt.</p>
<p>Hát ez mit mondhat a vádra? Mi lehet ennek arra első szava?
Bizony kemény szó az. <span class="pagenum"><a name="Page_188" id=
"Page_188">-188-</a></span></p>
<p>– A mostani világban nem gondoltam, hogy még olyan emberek is
legyenek, a kik azt higyjék, hogy a zsidóknak husvétkor vért kell
venni. Hajdanában lehettek ily marhák.</p>
<p>Egy szót se mondott többet.</p>
<p>Nem is kellett. Hiszen ezzel meg van mondva minden. De még a
mindennél is több.</p>
<p>»Marha« – ez a szó a magyar nyelvben sok mindent jelent.
Hajdanában az volt az értelme, a mit most aranyból, ezüstből,
drágakőből készitett kincsnek, ékességnek, drágaságnak nevezünk.
Később a mezei gazdaság élő és mozgó értékét, a lábas és igás
jószágot, a méneseket és gulyákat, a nyájakat és csordákat, a
kondát, csürhét és falkát nevezték marhának. Ma már mindent a maga
nevén neveznek. Ma már a mén, a paripa, a kancza, a csikó, a juh, a
sertés, a kecske egy se marha. A kutya, macska, a házi szárnyas se
marha. Ma már az ökröt, bikát, tehenet, borjut, üszőt, tinót is a
maga becsületes nevén nevezik.</p>
<p>De a tulkot, a szarvas jószágot még most is illetik a »marha«
szóval kiváltképen akkor, ha megbolondul, ha rakonczátlan, ha
bomlottul bogárzik, ha elszakasztja fékét, ha kidönti a keritést,
ha eltiporja a kis gyereket s az apró jószágot s neki megy, mint a
vak ló, mindennek.</p>
<p>Gunyszó ma már a »marha« szó. Többször használják emberre, mint
oktalan állatra. De csak olyan emberre, a ki durva, faragatlan, nem
ismer se istent, se embert, lábbal tapod minden tisztességet s
keresztül gázol apán, anyán, hitvesen s minden becsületen.
<span class="pagenum"><a name="Page_189" id=
"Page_189">-189-</a></span></p>
<p>Nos hát Sarf, a foltozó varga, ilyen valaminek tekinti azt, a ki
még ma is el tudja hinni, hogy a zsidóknak husvétkor keresztyén vér
kell.</p>
<p>Bukszbaum Ábrahám csak tréfára vette az egész dolgot. Elég
fiatal és egészséges volt hozzá. Mikor a Móricz tanu szemébe mondta
tanuságát, egy szót se szólt addig, mig a Móricz tanunak szemei
közé nem köpött néhányszor. Csak azután mondta neki: Piha!
Gazember!</p>
<p>Azt mondják: a szembeköpés az alacsony sorsu zsidók különös
sajátsága. Igaz, hogy a köpésről a szent irások is különböző
vonatkozásokban többször emlékeznek. Sajátságos jele a haragos
megvetésnek. Mintha némely állat is csinálná. A medve s némely
macskaféle mintha leköpéssel riasztaná meg kezdetben
ellenfelét.</p>
<p>A tárgyalási idő bevégeztével nyomban fölkerestem Bukszbaumot
odujában, ott az értekező szobában magamhoz hivattam s komolyan
megintettem.</p>
<p>– Minő csuf dolog az, leköpni a tanut.</p>
<p>– Ilyen tanu nem érdemel mást.</p>
<p>– De ezt nem szabad tenni Bukszbaum s egyáltalán nem szabad a
biróság előtt haragudni.</p>
<p>– Nem is haragudtam én, csak az elnök urnak akartam megmutatni,
hogy most már én is haragszom.</p>
<p>Ime Bukszbaum eszejárása!</p>
<p>A kinek a büntető igazság kiszolgáltatásában nagy gyakorlata s
jó szeme van s élesen és gondosan tud figyelni, a vádbeli
gyilkosnak már védekezéséből is rendesen eltalálja, hogy bűnös-e
vagy ártatlan az. A hang, az arcz, a szem és száj körüli vonások
mozgása, <span class="pagenum"><a name="Page_190" id=
"Page_190">-190-</a></span> a fejnek és testnek tartása, a lélek
belső harczának külső tünetei tökéletes tanuságot tesznek a valódi
igazságról az igazi lélekbuvár előtt, a ki azt a tanuságot érti.
Még egyes embernél, egyes vádlottnál is ritkán csalódik az élesen
figyelő gyakorlott biró.</p>
<p>A nagy perben négy embert vádoltak közvetlen gyilkossággal s
hatot azzal, hogy bünrészesek voltak a gyilkosságban. Tiz ember
tehát. Különböző koru, multu, gondolkozásu emberek. Csak abban
egyenlők, hogy egynek sincs magasabb míveltsége, ámbár míveltségük
mértékében is nagy az eltérés.</p>
<p>Nem beszélhettek össze, hogy miként védekezzenek. De ha
összebeszéltek volna is: lehetetlenség, hogy annyiféle faggatás
közben mind a tiz egyenlő módon védekezzék, holott mind a tiz más
koru s más gondolkozásu. És a templomi imát kivéve, sohase voltak
közös foglalkozásra szövetkezett társaságban, tehát közös módszert
önkénytelenül se sajátithattak el egymástól.</p>
<p>De mint látjuk, nem is egyenlő módon védekeztek.</p>
<p>Érdekes a koldus zsidónak, Volner Hermannak védekezése is.
Lényeges védelme ez:</p>
<p>– Én sohase voltam azelőtt Eszláron. Én se ismertem ott senkit,
engem sem ismert ott senki. Senki se tudta, ki vagyok, mi vagyok,
bizhatnak-e bennem, nem árulom-e el őket nyomban? Vajjon, ha ott
nyolczan-tizen embert akartak ölni: mi szükségük lett volna én rám
s miként eresztettek volna engem maguk közé, engem, a teljesen
ismeretlent?</p>
<p>Egyszerü és igaz beszéd. Hatása észrevehető volt. <span class=
"pagenum"><a name="Page_191" id="Page_191">-191-</a></span></p>
<p>S bizony nem volt abban a gyülölköző közönségben senki, a ki már
a tárgyalás első napjaiban is ki ne ábrándult volna. Senki, a ki a
vádat igazságosnak tekintette volna.</p>
<h3>V.</h3>
<p class="summary">(A közvádlót megtámadják. – Nem kap elégtételt.
– A közönség a védők ellen. – A népszerüség. – A vérvád ősi
természete. – Nem per ez, hanem bajvivás a faji ösztön ellen.)</p>
<p>Igazi botrány csak egyetlenegy fordult elő a tárgyalás egész
tartama alatt.</p>
<p>Szeyfferth Ede királyi főügyészi helyettesen, a közvád
képviselőjén már a tárgyalás alatt észre lehetett venni, hogy ő nem
hisz a vádban s mihelyt a tárgyalás sorrendje megengedi: elejti
azt. A közönségnek zsidóüldöző hevesebb, szenvedélyesebb része e
miatt mély gyülöletet táplált ellene. Különösen Ónody Géza, a
megyének egykori szolgabirája s most a megye egyik kerületének
országgyülési képviselője. Eszlári lakos és bérlő, a
vizsgálóbirónak a vizsgálat alatt egyik benső bizalmasa.
Köztudomásu volt, hogy a zsidóellenes országos mozgalomnak ő volt
egyik vezetője.</p>
<p>Ónody Géza a tárgyalás harminczegyedik napján, julius 19-én,
Szeyfferth Ede főügyészt a törvényszéki teremhez vezető lépcsőn,
tehát a biróság helyiségében, személyesen megtámadta, sulyosan
sértő szavakkal illette s botjával is megfenyegette. S nyiltan
kijelentett szavai szerint azért, hogy hivatalos kötelességének
gyakorlatában őt megzavarja. <span class="pagenum"><a name=
"Page_192" id="Page_192">-192-</a></span></p>
<p>Sulyos eset volt, nagy feltünést keltett, beleütközött a büntető
törvénybe is. Szeyfferthet mindenki nemes férfiunak s buzgó és
derék tisztviselőnek ismerte, nyomban illetékes jelentés ment róla
kormányhoz, birósághoz, zajt ütött belőle a sajtó is.</p>
<p>A kormány a vármegye főispánját táviratban utasította a
megfelelő óvintézkedések megtételére. A főispán átirt a birósághoz
s átiratát a julius 20-iki tárgyaláson olvasta föl az elnök.</p>
<p>Az átirat igy szólt:</p>
<p>»A kormánytól nyert utasitás folytán azt, ki a biróságot, vádlót
vagy védőket megfélemliteni megkisértené, bárki legyen, minden
kivétel nélkül hatalommal fogom ártalmatlanná tenni.«</p>
<p>Tudomásul vettük. Jól van. Erős szó az az átirat, de mégis csak
szó. Több botrány nem történt ugyan, de az a botrány mégis
megtörtént annyira, hogy a közvádló, az államnak az a magas állásu
igazságügyi képviselője még se kapott elégtételt, a jogrend
megsértése még se vont maga után megtorlást s a ki a jogrendet
megzavarta, annak még se görbült meg hajaszála se. De hát akkor
olyan világ volt. A zsidók ellen s a zsidók jogainak őrizői ellen
akkor büntetlenül lehetett véteni.</p>
<p>De most már a főispán átirata után futó tűzként terjedt el az a
hir, hogy a védők se mentesek, az ő személyük biztossága is
kétséges, őket is fogják bántani.</p>
<p>E hirnek nem volt igaza.</p>
<p>Három védőtársam: Funták, Friedmann és Székely <span class=
"pagenum"><a name="Page_193" id="Page_193">-193-</a></span> ellen
épen nem volt semmi ingerültség. Mind a háromnak egyénisége inkább
engesztelő, mint izgató.</p>
<p>Heumann Nyiregyházán lakott s a társadalom őt valláskülönbség
nélkül kedvelte korábban. Talán épen ezért támadt ellene némi
ingerültség. Miért védi a zsidókat? Tőle mint zsidótól is megvárták
volna, – igy okoskodtak – hogy álljon félre s engedjen szabad utat
az ügy lefolyásának. A balgatag közönség azt hitte, hogy a védelem
csak az igazság kideritését akadályozza.</p>
<p>Igazság!</p>
<p>Mi volt akkor az igazság?</p>
<p>Az ország egyik legelső államférfiának komoly szemrehányást
tettem, miért nem emeli föl szavát a zsidóság ellen oly fenyegető
szenvedélylyel üzött izgatás csillapitására?</p>
<p>– Hát belenyuljak az igazságszolgáltatásba? Hát zsidót már ne
lehessen fölakasztani?</p>
<p>Ezt felelte. Pedig egyébként a legnemesebb és világosabb lelkek
közé tartozott.</p>
<p>Miben láthatta akkor a fölizgatott tömeg az igazságot?</p>
<p>– Föl kell akasztani a zsidókat!</p>
<p>Heumannban keményen ellenálló hősi szellem lakott, soha se
maradt adós a felelettel. S az izgatókat megfelelő vastag szavakkal
jellemezte. Szavait széthordták, tulozva, ferditve elterjesztették.
E miatt támadt megyéjében ellene némi ingerültség. De a vármegye
előkelői közt hatalmas barátai akadtak. S mert a város lakossága
<span class="pagenum"><a name="Page_194" id=
"Page_194">-194-</a></span> jó embernek ismerte, bizony a tömegtől
se tarthatott.</p>
<p>Őszintén meg kell vallanom: a legnagyobb ingerültség ellenem
volt. Az ugynevezett népszerütlenség az én nevemet és alakomat
vette körül legjobban. Igy mondták sokan nekem is, igy beszélték
országszerte s igy irták naponként a hirlapok.</p>
<p>Sok érthetetlen dolog van a világon. Valóban a logika törvényei
a tömeg gondolkozásában és szenvedélyében nem a legerősebb, nem a
leghatalmasabb törvények.</p>
<p>Engem okolt s engem kárhoztatott a tömeg azért, hogy a vérvád
szétfoszlott s a vádlottak megmenekültek. Pedig nem én voltam a
biróság, a kinek hatalmában állott őket elitélni vagy fölmenteni. S
az ország mind a három foku birósága egymás után egybehangzólag
ártatlanoknak találta őket, holott a másod- s harmadfoku biróság
elhatározására egyáltalán semmi befolyásom nem lehetett.</p>
<p>A szenvedélyes gyülölködés nem fontolgat. Jelszó kell neki és
áldozat. A zsidókat nem tudta, a biróságot nem akarta áldozatul
nyerni: tehát ellenem intézte rohamait.</p>
<p>Nem törődtem vele. A népszerüség nagy kincs, sok nemes öröm
forrása. Gyakran nem is lehet könnyü szerrel eljutni hozzá. Gyakran
csak a halál után támad föl, a mikor nem sokkal ér többet, mint a
sirhalmon tenyésző virág annak, a ki a sirban nyugszik. A
népszerüség iránt soha se voltam érzéketlen. <span class=
"pagenum"><a name="Page_195" id="Page_195">-195-</a></span></p>
<p>De vagy gyönge vagy hitvány lélek az, a ki a népszerüséget
czélnak tekinti. Mívelt társadalomban s szabadsághoz szokott
államban a népszerüség óriási erő és hatalom – de csak eszköznek a
közérdek becsületes szolgálatára. A ki nem erre használja, hanem
önző czélokra vagy hivalkodásra: az sulyosan vét nemzete ellen s
működése nemcsak káros, hanem gyakran utálatos is.</p>
<p>Egyetlen perczem se volt az életben, a mikor féltem volna a
népszerütlenségtől. Éreztem, hogy fajomnak hű és igaz példánya
vagyok. Éreztem, hogy az irodalom és a közélet terén érdemes munkát
végezni elég erőm van. Biztam magamhoz, hogy ily munkára mindig
lesz bennem elég buzgóság. Hát bizonyára visszatér hozzám a
szükséges népszerüség, ha most elfordul is tőlem.</p>
<p>Egyébiránt messze tőlem sohase távozott el. Időnkint hátat
forditott, de közelemben maradt, hogy ha kell, kéznél legyen.</p>
<p>A nagy perben pedig igazam van.</p>
<p>Hiszen vádlottakat védek, a kik szenvednek. Védem őket szabadon,
nyilvánosan, biróság előtt, az alkotmányos jog korlátai közt s e
jog paizsa alatt. Az ily védelem még akkor is szent és
tiszteletreméltó, ha a vádlottak igazán bűnösök.</p>
<p>De a kiket én védek, azok ártatlanok s ok nélkül szenvednek
sulyos üldözést. A birói elfogultság áldozatai ők. Ez a
meggyőződésem. S e meggyőződésem sok megfigyelésnek, bő
élettapasztalatnak s erős megfontolásnak <span class=
"pagenum"><a name="Page_196" id="Page_196">-196-</a></span>
eredménye. Kötelességem, de jogom is e mellett rendületlenül
állani.</p>
<p>Mind igaz ez s gyakran előforduló rendes, megszokott bűnperben
meleg elismerés kisérné nagy munkámat. Ám ez a per rendkivüli.</p>
<p>Nem büntetőjogi per ez, bár mennyire beleszoritják is a birói
eljárás keretébe s bármiként földiszitik is a perjog
czafrangjaival. Annak a tizenöt eszlári vádlottnak valóban semmi
szüksége sem volt arra, hogy Sarf Móricz és Matej Ignácz
ostobaságai ellen épen én védjem meg őket. Elvégezhette volna e
munkát az ország három-négyezer ügyvédjének mindegyike. Ha ez a per
mindennapi megszokott per lett volna.</p>
<p>A vérvád szörnyü alakja állt a világ előtt!</p>
<p>Mi az a vérvád voltaképen?</p>
<p>Minden történetalkotó fajnak más a vallása. Még a keresztyén
vallás is más meg más a nagy emberfajok és a nagy nemzetek szerint.
A fajok és a vallások is türelmetlenek egymás iránt. A tömegek
míveltsége a legmíveltebb nemzeteknél se jutott még el bölcseleti
magasságra és tisztaságra. A tömegek faji és vallási
türelmetlensége időnként annyira feszül, hogy megkivánja a harczot.
A zsidó más faj és más vallás. Hadat üzennek neki. A hadüzenet
egyik ősi megszokott alakja a vérvád. Ezer éves alakja s a babonás
hit által megszentelt alakja.</p>
<p>Előáll a harcz. Művelt korunk szelidebb módszerével, de azért
könyörületlen szenvedélyével folyik a harcz. A harczba belevegyül
az önzés, az életnek a munka <span class="pagenum"><a name=
"Page_197" id="Page_197">-197-</a></span> és siker versenyéből
fakadó gyülölködése s a politika cselszövénye is. Valami
véletlenség belekeveredik a harczba s annak perjogi, birósági
alakot ad.</p>
<p>De per ez már ennélfogva?</p>
<p>Dehogy per. Csak az alakja az. A régi harcz az, a fajok és a
vallások egymásközti feszengésének harcza. A melyben az
emberszeretetnek és tiszta elmének kell szembeszállani a tömegek
babonájával és szenvedélyével. A biróság a bajvivó tér, a védelem
képviseli az emberszeretetet és tiszta elmét. A czél a babonának és
szenvedélynek legyőzése.</p>
<p>Kezdettől fogva igy ismertem föl szerepemet e nagy perben.</p>
<p>De épen ezért kezdettől fogva mindig lehetőnek tartottam, hogy
akadnak izgatók, a kik botrányt készitenek ellenem s ha a hirlapok
csuf rágalmai és gyanusításai ártalmamra nem lehetnek, utoljára a
személyes támadástól se riadnak vissza s merényletekre is készen
lesznek. S a végtárgyalás alatt erre csak Nyiregyházán lehet
alkalom.</p>
<p>Ennek elejét kellett venni. Saját érdekemben is, de az ügy
érdekében is.</p>
<h3>VI.</h3>
<p class="summary">(Megvédtem magam a támadások ellen. –
Andrikovics uram. – Titkos testőrségem. – A védelem felosztása. –
Az én védő beszédem. – Agyam elfáradt. – Miként alkot az agy? – Hét
órán át tartó rögtönzött beszéd.)</p>
<p>Ismertem a viszonyokat. Tudtam, hogy falusi magyar parasztot
ellenem felbujtani nem lehet. Még cselédet, <span class=
"pagenum"><a name="Page_198" id="Page_198">-198-</a></span> még
napszámost se. De a városban mindig van dologtalan, őgyelgő ember,
fiatal és idős, a kit lehurrogatásra, ablakbeverésre, tömeges
orditozásra, személyes megtámadásra könnyen ki lehet bérelni. Az
ily emberek rendesen ott ácsorognak a köztéren, a templom előtt, a
megyeház és törvényszéki terem közelében. Biztosra vettem, hogy az
első napokban nem lesz merénylet. Ugy gondoltam, hogy a felbujtásra
az ügynökök és közbenjárók a vármegye hajdui s hivatalszolgái
lesznek. Az pedig kétségtelen volt, hogy a felbujtáshoz pénz kell,
pénz nélkül a köztéri csavargók senki fejét és ablakát be nem
verik, hanem erre föl kell őket bérelni.</p>
<p>Nohát fölbérelem én magam mellett. Megelőzöm az izgató urakat.
Mire azok fölébrednek: enyém lesz a köztéri ácsorgó tömeg.</p>
<p>Igy történt.</p>
<p>Szállásomból az út a tárgyaló teremig a köztéren keresztül
vezetett. Ezt az utat naponként megtettem néhányszor. Zsebjeimet
tele raktam ezüst forintosokkal. Mai számitással két koronát,
valamivel többet, mint két frankot tesz az akkori forint. S
elől-utól akárkivel, akárhol találkoztam a köztéri ácsorgók közül,
akár öreggel, akár fiatallal, asszonynyal, leánynyal is, mindegyik
számára volt egy ezüst forintom. Ugy tettem a vármegye
huszárjaival, hajduival, a hivatalszolgákkal, a szolgálatban levő
börtönőrökkel. De nem ingyen, nem jogczim és szolgálat nélkül adtam
a jutalmat. Vagy esernyőt, vagy felsőkabátot, vagy valami iratot,
<span class="pagenum"><a name="Page_199" id=
"Page_199">-199-</a></span> botot, zsebbevalót, tollkést készakarva
otthon feledtem vagy a törvényszéknél hagytam s annak utánam hozása
volt a jogczim és ellenszolgálat. Néhány krajczárnyi szivarért
ötször-hatszor küldtem naponként ide-oda. Levelek és
névjegyszállitások, üzenetek napirenden voltak sokszorosan. Minden
öt-tizpercznyi útért szivesen és jó szóval adtam oda az ezüst
forintot.</p>
<p>Szinte csodálni lehet az eredményt, mely rám nézve
bekövetkezett. S nem is került épen sok pénzbe. Hat hét alatt csak
1573 darab ezüst forintos fogyott el. De a munkanélküli emberekre
különös hatása volt a bőkezüségnek. Ehhez szokva épen nem voltak.
Rendes napszámuk alig fél forint s ezért lótni-futni, dolgozni kell
egész nap. S ime, most akad ember, a ki néhány percznyi könnyü
munkáért két napra járó fizetést nyujt. Nyiregyháza kis vidéki
város. Lakossága tulnyomó részben mezei kisbirtokos. Őgyelgő,
munkanélküli ember, asszony alig van pár száz. Ez se mindig
munkanélküli. Azt az összeget tehát ama rövid idő alatt
megérezték.</p>
<p>Az urak maguk közt gunynevet adtak rám. Gunynevem volt a
»fősaktervédő«. E néven ismert a szegényebb nép is. Ám a
fősaktervédőről egy hét mulva az egész város azt beszélte, hogy
derék ember, jó szive van, van ugyan sok pénze, de nem sajnálja,
szivesen oda adja a szegény embernek, miért nem olyanok az ő
helybeli uraik?</p>
<p>Volt a városban egy vendéglő, a vidékiek, vásárra járók s
helybeli szegényebb sorsu iparosok számára. Nagy udvara, nagy
szobái, olcsó étele-itala. Ugy emlékszem, Andrikovics uramnak
nevezték a vendéglőst. <span class="pagenum"><a name="Page_200" id=
"Page_200">-200-</a></span></p>
<p>Nagy tekintélyü férfiu volt az alsó néposztályban. Ő volt a
nyiregyházi antisemiták vezére és főszónoka. Az ő vendéglője volt
az antisemiták gyülekező és mulatozó helye. Az eszlári biró, Farkas
Gábor s a sok eszlári tanu és hozzávalója mind oda szállt. Ott
készült a tanuk közvéleménye. Ott születtek a bolond ötletek a
holttest kék szeméről, meglévő körmeiről, az eltünt leánykának
szétálló lábujjairól s egyéb effélékről. Ott szidták és rémitgették
azt a tanut, a ki a zsidóknak pártját fogná s a keresztyénséget
elárulná. Valóságos tanugyártó műhely volt Andrikovics uram
tanyája, a ki azonban maga nem vett részt az efféle műveletben. Ott
beszéltek gyakran arról is, hogy az »urak« mennyire szeretnék, ha a
köztéri ácsorgók a »fősaktervédőt« lekiabálnák vagy megdobálnák,
vagy valami egyebet is tennének vele.</p>
<p>Ugy két hét mulva fölkeresett engem Andrikovics uram lakásomon.
Valami örökségi, valami végrendeleti ügye volt, abban kért volna
tőlem tanácsot. Ez volt látogatásának jogczime.</p>
<p>De azt hiszem, mégis azért jött, hogy közölje velem azokat, a
melyek az ő vendéglőjében történnek s hogy engem megnyugtasson. Meg
is mondta szemembe.</p>
<p>– Én haragszom a zsidókra – ugymond, – a pokolra kivánom
valamennyit. De én mindennap ott vagyok a tárgyaláson, mindent
megvigyázok, de nekem csak a képviselő ur az én emberem. Becsülöm,
tisztelem, igaz embernek tartom a képviselő urat. Az én
vendéglőmben sok mindenféle tarkabeszéd történik, de a képviselő ur
<span class="pagenum"><a name="Page_201" id=
"Page_201">-201-</a></span> ne féljen, éjjel-nappal bátorságban
legyen, a hajaszála se fog meggörbülni, mert a nép szeretete a
képviselő ur mellett vagyon.</p>
<p>Igy beszélt a vendéglős Andrikovics uram.</p>
<p>Volt azonban más intézkedés is arra nézve, hogy merényletet
ellenem el ne követhessenek. A városbeli előkelő zsidók tizenhat
főből álló őrséget szerveztek fiatal bátor emberekből, melynek az
volt a feladata, hogy minden lépésemet figyelemmel kisérje,
személyem és lakásom biztonsága fölött őrködjék s esetleg minden
szóbeli vagy egyéb bántalmazástól eleve megóvjon s ha mégis
történnék valami, azt nyomban és sulyosan megtorolja. Ez őrség
vezetője Goldstein János nyiregyházi szabómester volt, nyilt,
egyenes, bátor férfiu, egykor huszár altiszt.</p>
<p>Minderről semmit nem tudtam, erről nem értesitettek. Bizonyára
nem engedtem volna meg ez intézkedést, mivelhogy nem tartottam
szükségesnek. Valóságos szereplésére nem is került a sor. Csak a
védőbeszédek befejezte után az itélet kihirdetése előtti napon
tudtam meg véletlenül az őrség létezését.</p>
<p>A királyi főügyészi helyettes julius 27-én, a tárgyalás
harminczkilenczedik napján terjesztette elő vádbeszédét. Elejtette
a vádat, fölmenteni kérte a vádlottakat s inditványozta, hogy a
vádlottakat a biróság nyomban helyezze szabadlábra.</p>
<p>A vádbeszéd előterjesztése után a magánvád képviselője Szalay
Károly nyilatkozott. A vádat fentartotta. <span class=
"pagenum"><a name="Page_202" id="Page_202">-202-</a></span></p>
<p>A védők felszólalásának rendjét, természetesen a védők szives
hozzájárulásával, én határoztam meg. Apróra megbeszéltük az
anyagot, melyet a védbeszédekben föl kell dolgozni s egyuttal
magunk közt felosztottuk azt. A helyzet engem tett a védelem
vezérévé s kartársaim őszinte bizalommal fogadták el
rendelkezéseimet.</p>
<p>Funták Sándor feladata lett a vérvád helytelenségét általában
kifejteni.</p>
<p>Friedmann Bernát feladata főleg az volt, hogy Sarf Móricz
alakjában az agyonrémitett, aztán elámitott s végül teljesen
kikészitett s szabadságától végig megfosztott tanu képét mutassa
föl a világ előtt.</p>
<p>Székely Miksának föl kellett deriteni a tisza-eszlári zsidók
1882-ik évi ápril 1-i egész napirendjét, hogy nyilvánvaló és
kézzelfogható legyen, hogy a napirendbe gyilkosság cselekménye,
Solymosi Eszter elemésztése bele nem férhetett.</p>
<p>Heumann Ignácz a tutajosok tiszai utját irta le kimeritő
részletességgel annak kitüntetése végett, hogy az út egyetlen
részlete se engedi meg a holttest-csempészet gyanujának
hihetőségét.</p>
<p>Igy osztottam föl az anyagot és szerepeket. Védőtársaim jeles
jogászok s önálló férfiak, szabadon kiterjeszkedhettek az ügy egyéb
részleteire, de a kijelölt anyagot föl kellett dolgozniok.</p>
<p>Rám, mint a védelem utolsó szónokára maradt a társaim által
kidolgozott részletek egységes összekapcsolása, a netalán kihagyott
kérdések földeritése s különösen <span class="pagenum"><a name=
"Page_203" id="Page_203">-203-</a></span> az orvosi tudományt
érintő kérdések megvitatása. Ezzel kapcsolatosan a csonka-fűzesi
holttest azonosságának igazolása.</p>
<p>És maradt az, a mi talán a legnehezebb és legszükségesebb volt:
megvivni a bajt a fölizgatott közvélemény ellen, a tömegek babonája
és szenvedélye ellen. Ezt tartottam különös feladatomnak kezdettől
fogva s ezt várta tőlem, ha nyiltan nem mondta is, az ország
zsidósága.</p>
<p>Társaim beszédei méltók voltak a tárgyhoz és feladathoz. E
beszédek teljes sikert eredményeztek, a vádlottak ártatlansága
kitünt s ők visszanyerték szabadságukat s becsületük épségét.</p>
<p>Saját beszédemről is kell szólanom, a mívelt közönséget
valószinüleg érdekelni fogja.</p>
<p>Szorosan vett törvényszéki beszédnek bizony nem valami kitünő
beszéd az. A forumon kétségtelenül különbek hangzottak el már más
nemzeteknél is, Magyarországon is. A beszéd értékének felfogásában
a pártos sajtó elismerése engem nem zavarhatott meg.</p>
<p>Maga ez a könyv bizonyitja, hogy anyagban és részletekben a nagy
per csodálatosan gazdag. Hozzá e tekintetben hasonló alig volt még,
mióta rendes biróságok szolgáltatják az igazságot. S az ügy egész
anyagának egyes részei nagyon különfélék s alig összeillők.
Egységet a beszédben majdnem lehetetlen volt teremteni. Az
orvostani részletek sokasága és műnyelve alig engedi meg az elme
magasabb szárnyalását s a nyelv szépségeinek kifejtését. A tárgy
egysége nélkül <span class="pagenum"><a name="Page_204" id=
"Page_204">-204-</a></span> s az elme magasabb szárnyalása s a
nyelv költői szépsége nélkül a szónoklat szépműtani hatása csak
csonka lehet, nagyon is csonka.</p>
<p>A beszélés sora julius 30-án került rám. Reggel 8 órakor kezdtem
a beszédet s háromszoros 10–10 perczig tartó félbeszakitással
délután negyedfél óráig folyton beszéltem. A terem nagy ablakjai
nyitva voltak, a köztéren is óriási közönség hallgatta a beszédet,
valamint a nyitott ajtón át a csarnok közönsége is. Óriási hőség
volt. Hangom érczessége és tisztasága ugyan még akkor nem volt
gyönge, de mégis emelt, erős hangon kellett hét egész órán át
beszélnem.</p>
<p>A beszéd minden része elejétől végeig tökéletes rögtönzés, a
rögtönzés elmaradhatatlan lazaságával. A lazaság alatt nem a tárgy
ismeretének hiányát értem, hanem azt értem, hogy a gondolatoknak a
nyelvben való megalakitása nem elég rövid és tökéletes, a rokon
gondolatok nincsenek eléggé csoportositva, az egész beszéd váza nem
arányos s kiterjeszkedik a szónok oly tárgyakra is, melyekre
kiterjeszkednie nem lett volna szükséges.</p>
<p>Mindez azonban nem eléggé érdekes s nem ezért beszélek erről.
Hanem azért, mert ezen beszédben az agyam kifáradt. A mit azelőtt
magamon nem vettem észre, mástól se hallottam s a miről nem is
olvastam.</p>
<p>Hogy az erős hangon tartott hosszu beszédben a torok, nyak és
mell izmai s a tüdők is kifáradnak: azt már más alkalommal
észrevettem. A hogy a mezei munkás megfelelő izmai karon, mellen,
derékon és a <span class="pagenum"><a name="Page_205" id=
"Page_205">-205-</a></span> felső lábszáron az erős és hosszas
kapálásban és kaszálásban kifáradnak, természetesen ép ugy kifárad
minden izom, melyet az erős hangu hosszu beszéd szokatlan mértékben
mozgat.</p>
<p>De hát az agy is kifáradna? Ez eddig nem jutott eszembe. S az ő
kifáradása is egészen olyan lenne, mint az izmoké? Erre eddig nem
gondoltam.</p>
<p>Ha az ember mély tudományos vagy magas költői értékü művet
megfelelő ugynevezett remek nyelven ir: a fogalmazás teljes
képességével naponkint csak bizonyos ideig rendelkezik a mű
alkotója. Egyszer csak csillapodni kezd a teremtő elme lángolása. A
gondolat megfelelő nyelvi alkata egyszer csak lassabban áll elő,
mint kezdetben vagy órák előtt. Egyszer csak előáll az a helyzet,
hogy az iró első pillanatra nem a legjobb szót, nem a
legtökéletesebb jelzőt, nem a legmagasabb és legszebb képet,
hasonlatot, ötletet és ellentétet találja meg. Ilyenkor aztán
törülni kell a szót s megkeresni helyette a sokkal jobbat. Tünődni
kell más jelzőn, más képen, más ötleten s lassankint vagy más nap
vagy több idő multán meg is találja az ember a legtökéletesebbet. S
ha erőlteti az iró a munkát s még tovább is dolgozni akar
egyfolytában: agya mintha röstté válnék, gondolatai mintha
ellaposodnának s egyszer csak kiesik a toll a kezéből.</p>
<p>– Nincs kedvem már a munkához! Meguntam már!</p>
<p>Igy szól az irodalmi alkotó.</p>
<p>Nincs igaza. Kedve is volna, meg se unta a munkát, hiszen az
alkotás meg nem határozható nagy gyönyörüség. <span class=
"pagenum"><a name="Page_206" id="Page_206">-206-</a></span> Hanem
az agy szépet, nagyot, tökéleteset termelni naponkint csak
meghatározott ideig képes. Sok mindenre képes azután is, de ama
szépre, nagyra és tökéletesre most már a következő napig vagy
megfelelő ideig nem képes. Abban elfáradt, azt tovább folytatni nem
lehet, arra nézve pihennie kell.</p>
<p>Csodálatos szervezet az agy. Működésének törvényeit valószinüleg
sohase ismerjük meg tökéletesen. Hogy minden egyfaju, egykoru s
egynemü egészséges ember vére egyenlő: a fölött alig lehet
kételkednünk. S az egyik agy mégis abból a vérből csupán állati
önzés buta gondolatát tudja termelni s a másik agy ugyanabból a
vérből Jézus eszméit, Shakespeare gondolatait s Newton számait
alkotja meg.</p>
<p>Mi e tünetnek s mi az ehhez kapcsolódó ezer tünetnek valódi
oka?</p>
<p>A mint hét órás beszédemet bevégeztem, délután négy órakor,
fáradtan és izzadtan ebédelni mentem s igen jó étvágygyal, de nem
sokat ettem. Öt órakor már rajtam hajtottak a gyorsirók és
hirlaptudósitók, hogy a táviró számára nézzem át a jegyzeteket.
Szakadatlanul dolgoztam éjfélig s ugy rémlik előttem, a gyorsirók
vagy tudósitók azt közölték velem, hogy éjfélig 17,000 szót tudtak
az általam átnézettekből elközölni. De már ekkor aztán tökéletesen
meguntam minden munkát, lefeküdtem s jól aludtam reggeli hét
óráig.</p>
<p>Hogy agyam elfáradt volna: nem vettem észre semmiből.
<span class="pagenum"><a name="Page_207" id=
"Page_207">-207-</a></span></p>
<p>A következő napon szokott időben kezdődött a tárgyalás. A
magánvád képviselője: Szalay Károly szólt először s vitatta és
czáfolta a védelem előterjesztéseit.</p>
<p>Bizonyos kárörömmel hallgattam beszédét. Ugy hittem, az a beszéd
tele van túlzással, félreértéssel, félremagyarázással, torzitással
és tévedéssel s előre örültem annak, minő harsogó diadallal fogom
én őt fényes, vidám szónoklattal legyőzni.</p>
<p>Felálltam utána s megkezdtem a beszédet.</p>
<p>Az első szavaknál, az első másodperczben észrevettem, hogy bár
hangom és beszélőképességem meg van, de azért szónoklati beszédet
tartani nem tudok.</p>
<p>Nem voltak vagy lassan alakultak gondolataim. Nem találtam meg a
megfelelő szavakat. Gondolataimat művészi hatással idomitani épen
nem tudtam. Irataimban s nyilvános beszédeimben meglehetős adag
vidámságot használok, a mit humornak szoktak nevezni s a magyar
nyelv kezelésében különös sajátságom, hogy irataimban s gyakran
beszédeimben is, a hol a tárgy megengedi, csaknem a verses
költészet magasságáig emelkedik a gondolatok és szavak
összecsendülése, az ugynevezett rithmus. Most pedig teljesen
képtelen voltam arra, hogy szabatosan vagy vidáman vagy rithmussal
beszéljek.</p>
<p>Rögtön félbenhagytam a beszédet. A baloldalomon ülő
védőtársamat, Heumannt figyelmeztettem halkan, hogy ő is, Friedmann
is legyenek készen rögtön felszólalni, mert én beszélni nem
tudok.</p>
<p>Agyam bizony ki volt fáradva. <span class="pagenum"><a name=
"Page_208" id="Page_208">-208-</a></span></p>
<p>A fáradtság két-három napon át tartott s lassanként szünt meg.
Gondolkozásom üdesége, mélysége s vidámsága, igen jól emlékszem,
még augusztus 3-án se tért vissza tökéletesen. A törvényszék
elnökéhez tartottam e napon kis szónoklatot s ez is akadozva folyt
le. Pedig naponként jól étkeztem, jól aludtam s jó kedvem volt.</p>
<p>Rögtönzés volt a hét órás beszéd. Hét órán át erős feszültséggel
dolgozott az agy. A hosszu beszéd jelentős része orvostani
tárgygyal foglalkozott, melyet az én agyam nem szokott meg. Tehát a
rögtönzés, a szokatlan tárgy s a hét óráig tartó erős gondolkodás:
im ezek okozták az elfáradást. Pedig nem volt hosszu a beszéd. E
könyvnek, melyet most nyájas olvasóm lapozgat, alig töltötte volna
meg száztiz vagy százhusz lapját. Előre való megirása 45 vagy
legföljebb 50 órai fogalmazó munkát emésztett volna föl. Az nem
fárasztotta volna ki az agyat.</p>
<h3>VII.</h3>
<p class="summary">(A biróság itélete. – A vádlottak
megszabadulnak. – Sarf Móricz is szabad lett. – A munka jutalmat
érdemel. – A per költségei. – A védő ügyvédek tiszteletdija.)</p>
<p>Az itélet meghozására s megszövegezésére két napot forditott a
biróság. Ki volt az előadó biró, a ki a javaslatot készitette: nem
tudom. A birói tanácskozások titkosak s én bizony sohase
kérdezősködtem a titkok iránt. Kétségtelen, hogy mind a két szavazó
biró a fölmentést javasolta s igy arra, hogy az elnök is szavazzon,
nem volt lehetőség. <span class="pagenum"><a name="Page_209" id=
"Page_209">-209-</a></span></p>
<p>Kimondta az első birósági itélet, hogy egyáltalán nincs
bebizonyitva, hogy Solymosi Esztert akár a vizsgálat folyamán
hangoztatott módon, akár egyébként a zsidók ölték meg. És kimondta,
hogy nem bizonyos, hogy a csonka-fűzesi holttest Solymosi Eszteré,
de az se bizonyos, hogy nem Solymosi Eszteré. A másod- és
harmadfoku biróság itéletének végeredménye ugyanaz, a mi az első
biróságé.</p>
<p>Az itéletek végeredményükben jók, indokolásuk azonban engem
sohase elégitett ki. A mi terhelte a vádlottakat, azt minden itélet
bőven, kimeritőn adja elő. A mi mentségük volt, a mi a vád és gyanu
képtelenségét bizonyitja: mindaz röviden van előadva. Tiszta elme s
erős itélőképesség előtt föltétlenül bizonyos, hogy a csonka-fűzesi
holttest más, mint Solymosi Eszter, nem lehet. Ez a szomoru
történet sarkpontja. E körül fordul meg minden. Ez az igazság, mely
mindent megvilágit s mely az ezerfélekép összezavart s ellentétbe
hajszolt tünetek, jelenségek s tárgyi és tanuságbeli körülmények
között az összhangzást és kiegyenlitést megteremti. E nélkül nem
lehet megnyugvás.</p>
<p>Kinzásokról hallgatnak az itéletek.</p>
<p>Mikor mindent elvégeztünk s az itélőbirósággal már nem volt
többé dolgunk: magam mellé vettem védőtársaimat s mintegy
testületileg fölkerestem az elnököt s köszönetünket és
elismerésünket tolmácsoltam előtte az ügyvédi kar nevében.
Kimondtam, hogy a biróság pártatlansága s Magyarország
igazságszolgáltatásának becsülete az, a mit a kihirdetett itélet
megmentett. <span class="pagenum"><a name="Page_210" id=
"Page_210">-210-</a></span></p>
<p>Tuloztam, mikor az elnök érdemeit megvilágitottam. Hiszen ő
mindvégig elfogult volt. De a teljes kiengesztelődést akartam. Ez a
czél állott előttem.</p>
<p>A vádlottak hát visszanyerték szabadságukat. Közel tizenöt
hónapon át sinylődtek rabságban. Óriási közönség várta őket a
köztéren, a mikor mint szabad emberek elhagyták a fogházat.
Könyeiket nem tarthatták vissza, de a közönség, valláskülönbség
nélkül, részvéttel, vigasztaló szavakkal s a szabadulásuk fölött
érzett igaz örömmel fogadta őket.</p>
<p>Hazatértek falujokba. Otthon az elmult esztendő alatt pusztává
lett lakásuk, koldussá feleségeik, gyerekeik. Szegények voltak
egyébként is s több mint egy éven át nem volt otthon
kenyérkeresőjük. De az eszlári jó magyar nép nyomban felocsudott a
gyülölködés mámorából s jó szóval és tisztes adományokkal halmozta
el őket, hogy ne éhezzenek, hanem vigasztalódjanak.</p>
<p>Mi lett további sorsuk: nem tudom.</p>
<p>Hát Móriczból, a veszedelmes tanuból mi lett?</p>
<p>Védő társaim már eltávoztak, de én még Nyiregyházán maradtam.
Feladatomnak tekintettem még a gyereket a vármegye kezéből kivenni
s apjának, szüleinek visszaadni.</p>
<p>Nagy okom volt erre. Egyszerü szavamra az alispán nem akarta
kiadni. El sem tudtam gondolni, miért. Azonban csakhamar hire
terjedt, hogy uj és fontos tanukra akadtak, a kik a vérvádat
teljesen bizonyitják, a kik Sarf Móriczczal egyezőleg nyilatkoznak,
de a kik <span class="pagenum"><a name="Page_211" id=
"Page_211">-211-</a></span> mellett mégis szükség lesz Móricz
tanuságára. A titkos tanács terve az, hogy nyomban megujitja a
vérvád pörét s erre ujabb följelentőnek a szegény Solymosi Jánosnét
használja föl megint.</p>
<p>A hir hozzám is eljutott.</p>
<p>A titkos tanács jól tudta, hogy Móricz, ha csak egy óráig is
lesz szabadon szülei és hitsorsosai társaságában, rögtön eláll
hamis vallomásától s nyomban kideriti a rettenetes visszaélést,
melyre őt felhasználták. S ekkor pert se lehet ujitani s ha
megujitanák, se érne az semmit. Ezért nem akarták a gyereket nekem
kiadni.</p>
<p>Táviratban fordultam a kormány elnökéhez, Tisza Kálmán urhoz, a
ki egyuttal a belügyek minisztere is volt s a vármegyék
főkormányzója. Felhivtam figyelmét a Mortara esetre, melynek
Magyarországon sokkal rosszabb s igazán utálatos czélból
megismétlődni nem lehet. A nagy pernek vége, a szülői jogot
tisztelni kell, a gyermeket vissza kell adni családjának.</p>
<p>A kormány elnöke táviratban intézkedett s a gyerek kiadatását
megparancsolta. Augusztus 4-én délután öt órakor a gyerek ott volt
már lakásomon. Ott várta apja is. Hat óra tájban indult a vasuti
vonat Budapest felé. Oda rendeltem már a bérkocsit s a gyereket
rögtön küldtem az indóházhoz.</p>
<p>Nehogy a vármegyének eszébe jusson, hogy elvegye tőlem.</p>
<p>Az ügyről nem beszéltem a gyerekkel soha. Sem akkor, sem azóta.
Jobban tudtam én az ő tanuskodásának titkos <span class=
"pagenum"><a name="Page_212" id="Page_212">-212-</a></span>
történetét nála nélkül. Az ő előadásában képzelgésnek és hiuságnak
is lett volna szerepe s ez csak zavarhatta volna felfogásomat.
Csupán a birósági eljárás alatt fölmerült tünetekből akartam
megirni az ő történetét.</p>
<p>Budapesten csak néhány napig volt a gyerek. Kik és kik nem, ugy
gondolom, a központi zsidó-iroda emberei, külföldre segitették.
Hollandiába került, ugy tudom, Amsterdamba. Ott gyémántköszörüs
mesterségre adta fejét. Minő sikerrel, nem tudom. Apjával föntartja
levélben az érintkezést. Nagy ritkán haza is jön. Egyszer vagy
kétszer engem is fölkeresett, de nem találhatott otthon.</p>
<p>Buzgó zsidó. Gyakran eszébe jut egykori szerepe s mindig busul
azon, hogy őt oly ostoba eszközként fel tudták használni. Mi lesz
jövendője? Bizonyára nem más, mint elmerülés a homályban. Nevét
egykor a zsidóknak sok átka szálldosta körül. Kevés igazság volt az
átokban. Nem ő ártott, hanem azok, a kiknek kezébe került. Nem a
tölgyfa felelős azért, hogy belőle bitófát faragnak.</p>
<p>A költségekről, munkadijakról, az ügyvédek tiszteletdijáról is
szólnom kell valamit. Legyen egész a nagy per története.</p>
<p>Érintettem már más helyütt, hogy a művelt emberiség egyetemes
felfogása ma már az, hogy a munkát meg kell becsülni s megfelelő
dijjal annak értékét meg kell tériteni. Iparos, gyáros, mezőgazda,
bankár, ügynök, üzenethordó, öröklött urodalmak s öröklött nagy
nevek tulajdonosa egyaránt elfogadja s egyaránt megköveteli
<span class="pagenum"><a name="Page_213" id=
"Page_213">-213-</a></span> munkájának s munkája eredményének
viszontértékét. Birák, ország kormányzói, törvényhozók, tanitók,
irók, művészek, hóditó szépség és hóditó alak és hang tulajdonosai,
föltalálók és bölcsészek kivétel nélkül számot tartanak arra, hogy
dicsőségben és aranyban meg legyen méltó jutalmuk. Dicsőségben is,
de aranyban mindenesetre. A gyóntató papok, a kik az emberek
üdvösségét őrzik; az orvosok, a kik az emberek egészségét őrzik; a
csatornatisztitók és a diadalmas hadvezérek mind megkövetelik
agyuk, kezük és szerencséjük érték szerint való dijazását.</p>
<p>Megkövetelik az ügyvédek, jogászok, védők, jogtanácsosok is. A
munkájuk megfelelő értékét ép ugy megérdemlik, mint a hogy
megérdemlik a pápák, királyok, császárok, czárok, szultánok s
mindenféle fejedelmek. Kevés ember lenne jogász, ha munkáját
arányos dijjal meg nem tisztelnék, de ép oly kevés ember lenne e
nélkül főpap, császár és fejedelem is. A mívelt emberiség előtt az
erkölcsnek, a tisztességnek s az életrevalóságnak magasabb fogalmai
közé tartozik ez a felfogás.</p>
<p>Alig van dij, melyet több gúny és több megrovás kisérne, mint az
ügyvéd tiszteletdija. Igaz, hogy sok ügyvéd rászolgál a gúnyra és a
megrovásra. De nem több a számarányhoz képest, mint a mennyi
fejedelem, kormányzó és főpap. De azért az ügyvédi dijjal évődni
feljogositva érzi magát mindenki.</p>
<p>Különösen a vagyonilag szegényebb társadalomban. S különösen oly
izgatottság idején, a minő a nagy pert <span class=
"pagenum"><a name="Page_214" id="Page_214">-214-</a></span>
kisérte. S bizony a napi sajtóban is, magán társalgásokban is
szerte hangzott az a gyanusitás, hogy én is, védő társaim is azért
védjük a vádlottakat s azért hirdetjük a vádlottak ártatlanságát,
mert a zsidók sok pénzt fizetnek érte.</p>
<p>Okos és méltán önérzetes ember semmit se hajt ily ostobaságra.
De azzal, hogy a zsidók vesztegetnek, tele volt a levegő. Rövid
elmék és sötét lelkek szanaszét beszélték, hogy megvesztegették a
tanukat, a szakértőket, a hirlapokat s még a birákat is.
Százezrekről, milliókról, más országi zsidók adományairól beszélt a
gyanusitás.</p>
<p>A védelemnek, hogy szokott szójárással éljek, alig volt néhány
tanuja. Volt két pandurunk a tisza-löki titkos és gyötrő
vallatásokról s volt egy tanunk, Mozga Péter nevü, Sarf Móricznak
Nagyfaluban történt éjjeli vallatásáról. Mind a három maga
jelentkezett. Mind a hármat titkon tartottuk és élelmeztük, hogy a
vármegyei titkos tanács tőlünk el ne hódithassa. Napi költségükre
fejenkint 20 krt adtunk, minthogy mindegyik vidéki volt s egyik se
nyiregyházi. Mozga Péter elszökött tőlünk, azután a vármegye
tartotta s kihallgatáskor a vádnak lett tanuja.</p>
<p>Ily tanunk lett volna Hatalovszki András. A hogy a többinek nem:
ugy neki se igértünk semmit, de neki még élelmezést és 20 krajczárt
se adtunk. Igen fontosnak tartottam vallomását, mint már föntebb
leirtam s a miatt nem akartam neki egy fillért se juttatni, nehogy
ezen a vád emberei és ügynökei fennakadjanak. <span class=
"pagenum"><a name="Page_215" id="Page_215">-215-</a></span></p>
<p>Hires nyomozó csendbiztosa volt Debreczen városának. Neve Barcza
Dani. Alakjánál, multjánál s helyi ismereteinél fogva s ama nagy
eredmények után, melyek a bűnügyi nyomozás terén nevéhez
kapcsolódtak, meg kellett kisértenem, vajjon ő neki nem sikerülne-e
valami nyomra vezetni. Nem oly nyomokat kerestem, a melyek a
vádbeli tényekre utalnának, hanem olyanokat, melyek Solymosi Eszter
eltünésének történetére vetnének világot. Fölhivtam magamhoz
Budapestre, közöltem tervemet Kozma Sándor királyi főügyészszel is,
ő is beszélt a hires csendbiztossal s talán ő is adott neki némi
megbizást. Én a jelzett irányban kértem közreműködését s utazási
költségül adtam neki 200 forintot. Nyomozásának nagyon csekély
eredményéről másutt szóltam.</p>
<p>Hasonló természetü nyomozásokért nagyon szerény összegeket adtam
egyszer-másszor Goldstein János szabónak s egy hirlaptudósitónak.
Egyik tanu se jutott a törvényszék elé.</p>
<p>Kovács József nagyhirü egyetemi tanárnak, mint már érintettem,
magán természetü tanácskozásért ezer forintot fizettem. Ő se
szerepelt a nagy perben hivatalosan.</p>
<p>Az egyetemi tanárok magas jellemü férfiak, a tudomány komoly
buvárai, igaz hősei. Természetesen eszembe se juthatott, az én
erkölcsi érzékemmel se fért volna össze őket dijjal megkinálni vagy
igérettel kecsegtetni. Mikor a holttest kiásása után
Tisza-Eszlárról haza indultunk, a kocsi utak járhatatlanok voltak
és kegyetlen <span class="pagenum"><a name="Page_216" id=
"Page_216">-216-</a></span> rossz, havas és esős, szeles, hideg
deczemberi nap. Dereglyét fogadtam Eszláron 25 forintért, a mely
engem Tokajba a vasuti állomáshoz szállitson. Megkináltam őket
azzal a rossz és kényelmetlen, de a szárazföldinél mégis türhetőbb
utazással. Csak oly föltétellel fogadták el, ha az arányos
utiköltséget megfizethetik. Szinte nevetségesnek tartottam e
vonakodást, de végre meg kellett hajolnom előttök.</p>
<p>Ily férfiakat gyanusitani! Mennyire fölháboritott ez engem!</p>
<p>Nem adtunk dijakat a hirlapoknak sem. Ez talán hiba is volt.
Volt olyan előkelő hirlap, melynek szerkesztője egyenesen fölkért,
hogy adjak neki bizonyos, nem csekély összeget, akkor szolgálatomra
áll. Egykor barátom volt, rég meghalt már. Nem adtam, nem is volt
rá pénzem. Ellenem fordult. Talán más hirlap is fogadott volna el
dijat, de nálam nem jelentkezett amaz egyen kivül senki. De én se
engedhettem meg efféle dijazást. Magam is hirlapiró voltam, akkor
már több mint tiz év óta, erkölcsi lehetetlenségnek tartottam, hogy
az irók működésük irányáért javadalomban ily módon részesüljenek.
Meglehet, e felfogás nálunk is, más országban is túl szigoru s
talán némileg el is avult már, de akkor a sajtó ilyen volt
Magyarországon.</p>
<p>Csupán annak a sok ivre terjedő nagy munkálatomnak közléséért,
melylyel a holttest kiásatását kértem, fizettem két hirlap
kiadójának 800 forintot.</p>
<p>A törvényszéki hites gyorsiróknak tisztességesen, alku szerint,
megfizettük azt a munkát, mely szükséges volt <span class=
"pagenum"><a name="Page_217" id="Page_217">-217-</a></span> arra,
hogy a törvényszéki jegyzőkönyvet egy teljes példányban a védelem
részére is elkészitsék. E munka kézirással, ritkás és féloldalas
irásban, mintegy 4000 oldal, tehát ezer ivnyi. Nem én, hanem
Heumann védőtársam gondoskodott erről. E munka dija – ugy emlékszem
– 700 vagy 750 forint volt.</p>
<p>Hogy a nagy tekintélyü bécsi tudósnak, Hoffmannak s a világhirü
Virchownak Berlinben adott-e véleményükért tiszteletdijat a
zsidóság: nem tudom. Ebbe nem avatkoztam. Ha adott is: az a
megfelelő szigoru mértéken túl nem terjedhetett. Nem oly férfiak
voltak, a kik illetéktelen adományt bárkitől, bármi czim alatt,
elfogadtak volna.</p>
<p>Horánszky Nándor védőtársamnak háromezer forint tiszteletdijat
szántunk. Három vagy négy részletben én adtam át neki nyugta
mellett. A végtárgyaláson ő nem vett részt.</p>
<p>Ugyanannyit adtam át a végtárgyalás előtt megállapodásunk
szerint Funták Sándor társamnak. Ő a nagy tárgyalást velem együtt
végezte. Annak befejeztével a központi iroda titkára bizonyos
összeget hozott hozzám, hogy a tiszteletdij teljes kielégitésére
Funták Sándornak adjam át. Keveseltem az összeget s nem
vállalkoztam az átadásra. Ugy tudom, kölcsönös megegyezéssel 6000
forintban állapodtak meg s igy összesen az ő munkadija 9000 forint
volt.</p>
<p>Heumann és Friedmann társaim tiszteletdijait nem én kezeltem.
Csak magán értesülés után tudok ezekről.</p>
<p>Heumann Ignácznak 5000 forintot adományozott a <span class=
"pagenum"><a name="Page_218" id="Page_218">-218-</a></span>
központi iroda s ezenkivül készpénzbeli kiadásait megtéritette. Ő
közvetitette a vádlottak szegény családtagjainak segélyezését is.
Több mint egy éven át hihetetlen munkát végzett. Szabolcsmegyei
hitsorsosai keveselték ez összeget. Igaz, hogy ez irodájának egy
éven át elmaradt rendes hasznát se pótolta. S a maguk részéről még
5000 forinttal tisztelték meg hálájuk és elismerésük jeléül.</p>
<p>Friedmann Bernát védőtársamat 3000 forinttal javadalmazták szép
és nagy munkájáért. Igaz, hogy ő csupán a törvényszéki
végtárgyaláson szerepelt. Mégis nagyon szerény volt ez a
jutalom.</p>
<p>Székely Miksa védőtársamat a központi iroda nem óhajtotta
védőnek. Ő e miatt attól se nem igényelt, sem el nem fogadott semmi
tiszteletdijat.</p>
<p>Én a magam munkadija kérdésében sohase tárgyaltam senkivel.
Szerepemet, munkámat, fáradalmaimat nem kapcsoltam össze a munkadij
kérdésével. A tárgyalás befejeztével a központi iroda titkára
10,000 forint tiszteletdijjal kinált meg. Kis összegnek tartottam s
nem fogadtam el. Nagyon rövid idő mulva huszezer forintot ajánlott
fel s ezt elfogadtam. De amaz egy, vagy több mint egy év alatt, a
mig minden időm és erőm a védelemnek szenteltem, harminczháromezer
forintot bocsátott rendelkezésemre. Ebben benne voltak utazásaim,
eljárási költségeim, nyomozási, értesülés szerzési s a végtárgyalás
alatti kiadásaim, de benne volt tiszteletdij-előlegem is. Ügyelnem
kellett arra, hogy napisajtóbeli barátaim el ne hidegüljenek
irántam s <span class="pagenum"><a name="Page_219" id=
"Page_219">-219-</a></span> azokat gyakran összehivtam szerény
lakomára. E lakomák költségeit is ebből fedeztem. S egy nagy
nyomorban levő irótársamnak ebből adtam kétezer forintot. De mégis
sikerült az egész összegnek mintegy felét megtakaritanom.</p>
<p>Ez képezte tehát, ama huszezer forinttal együtt, ügyvédi
tiszteletdijamat. Nagy-e az összeg vagy kicsiny, s a sajátságos
viszonyok közt tényleg nem került-e nekem nagyobb anyagi áldozatba:
mindez már a nagy perre nem tartozik. Teljes bizonyossággal tudom,
hogy akkor a hazai zsidóság százezer forintot sőt többet is
szivesen adományozott volna, ha eszembe jut azt kivánni vagy ahhoz
ragaszkodni.</p>
<hr class="chap" />
<div class="chapter"></div>
<p><span class="pagenum"><a name="Page_220" id=
"Page_220">-220-</a></span></p>
<h2>KÖNYVÜNK TOLDALÉKA.</h2>
<p class="summary">(Okaink, a melyek miatt megismertetjük a
birósági itéleteket és összes iratokat.)</p>
<p>Közöljük a nagy perben hozott birósági itéleteket egész
terjedelemben és szószerint való hűséggel. És közöljük a vizsgálati
s eljárási összes iratok kivonatát ugy, a miként ezek összegyüjtve
és rendezve az itélő biróság irattárában feküsznek. Nyájas olvasónk
az itéleteknek és az iratoknak tartalmát összehasonlithatja
könyvünk tartalmával.</p>
<p>Az itéleteket megbirálhatnám. Jogom volna hozzá. Sőt
szakközönség előtt talán feladatom, talán kötelességem is volna. De
könyvünkben nem birálom. Ezt a cselekvést átengedem az
olvasónak.</p>
<p>Talán azt se kellene megjegyeznem, hogy az itéletek csonkán s
halvány szinben adják elő azt, a mi történt.</p>
<p>A vizsgálat tévedéseiről s ostobaságairól egészen hallgatnak.
Semmi különös figyelmet arra nem szánnak: miként lett faggatva Sarf
Móricz a nagyfalui éjszakán egy csendbiztos és egy rablógyilkos
irnok által. A tisza-löki éjjeli kihallgatásokat s a tutajosok
gyötrését s erőszakos vallatását alig emlitik. S az itélő
biróságoknak <span class="pagenum"><a name="Page_221" id=
"Page_221">-221-</a></span> épen nem jut eszükbe föltenni azt a
kérdést, vajjon miért mulasztotta el a vizsgálóbiró Solymosi Eszter
eltünésének egyéb valószinü módja iránt gondos nyomozást
teljesiteni? Miért indult egyenesen abban az irányban, hogy a
lánykát a zsidók gyilkolták meg?</p>
<p>De a történet szine halvány is az itéletek világánál. Az egyes
tények, tünetek és esetlegek körvonalai csaknem elmosódnak. A
terhelő körülmények gondosan ki vannak dolgozva, mig a mentő
körülmények csak a legszükségesebb mértékben, lehető röviden vannak
fölemlitve. A ki csupán futólag olvassa át az itéleteket:
lehetetlen neki tökéletesen megnyugodni. Csalódás érzete lepi meg.
Mintha azt kellene mondania: ejh-hajh, látom, látom, hogy a
vádlottakat nem lehetett elitélni, de valami mégis csak volt a
dologban.</p>
<p>Ily itéletet hozni nem lett volna szabad a biróságnak</p>
<p>Azonban az itélő biróság feladata más, mint az iróé és a
lélekbuváré. Azt a figyelmet, azt a gondot s különösen azt az időt
semmiféle biróság nem szentelhette az ügynek, a melyet én
szentelhettem.</p>
<p>S azután a büntető biróság részéről jogilag elég, ha az ártatlan
vádlottakat felmenti s ha egyenesen felsorolja azokat az okokat, a
melyek alapján fölmentő itéletet kellett hoznia. S ezt mind a három
biróság megcselekedte.</p>
<p>Az időt is figyelembe kell vennünk, a mikor a bűnvizsgálat és a
nyilvános tárgyalás folyt s az itéleteket meghozták. A zsidók
elleni gyülölködés s a vérvád eleven babonájának ideje volt az.
<span class="pagenum"><a name="Page_222" id=
"Page_222">-222-</a></span></p>
<p>Ha az itélő biróságok a vizsgálat tévedéseit, ostobaságait s
gonosz erőszakoskodását észreveszik s nyilván megállapitják: ennek
el nem maradható következése lett volna a vizsgálóbiráknak s vele
együtt még egy csomó embernek, királyi alügyésznek,
csendbiztosoknak tanuknak fegyelmi és büntető uton sulyos
felelősségre vonása. Ez pedig a sajtónak, a közönségnek s a
törvényhozó testületeknek akkori felfogása s érzülete szerint
lehetetlen volt.</p>
<hr class="chap" />
<div class="chapter"></div>
<p><span class="pagenum"><a name="Page_223" id=
"Page_223">-223-</a></span></p>
<h2>BIRÓI ITÉLETEK.</h2>
<h3>I.</h3>
<p class="summary">(Az első biróság itélete s annak indokai.)</p>
<p>2844. 1883. Bf. szám. Ő Felsége a király nevében a nyiregyházi
királyi büntetőtörvényszék gyilkosság s abbani részesség büntette,
illetőleg bűnpártolás vétségével vádolt Svarcz Salamon és társai
elleni bűnügyben a folyó évi junius hó 19-én megkezdett és folyó
évi julius hó 31-én befejezett nyilvános szóbeli végtárgyalás
alapján a vádhatóságot képviselt királyi főügyészségnek és
magánvádlónak, valamint a vádlottak részéről előterjesztett
védelemnek meghallgatása után az alulirt helyen és időben tartott
tanácsülésben következőleg</p>
<p class="center"><i>Itélt:</i></p>
<p>1. Svarcz Salamon, 38 éves, izraelita vallásu, nős, gyermekes,
vagyontalan, tisza-eszlári sakter, irni-olvasni tud, büntetve nem
volt, 1882. évi május 22-től vizsgálati fogságban;</p>
<p>2. Bukszbaum Ábrahám, 27 éves, izraelita vallásu, nős,
gyermekes, vagyontalan, ibrányi tanitó, irni-olvasni <span class=
"pagenum"><a name="Page_224" id="Page_224">-224-</a></span> tud,
büntetve nem volt, 1882. május 25-től vizsgálati fogságban;</p>
<p>3. Braun Lipót, 28 éves, izraelita vallásu, nős, gyermekes,
vagyontalan, udvarii sakter, irni-olvasni tud, büntetve nem volt,
1882. évi junius 5-től vizsgálati fogságban;</p>
<p>4. Vollner Hermann, 37 éves, izraelita vallásu, nős, gyermekes,
vagyontalan, rendes lakhely nélkül, napszámos, irni-olvasni nem
tud, büntetve nem volt, 1882. évi november 23-tól vizsgálati
fogságban; a büntetőtörvénykönyv 278. §-ában meghatározott s
ugyanezen szakasz szerint büntetendő gyilkosság büntettének;
továbbá</p>
<p>5. Sarf József, 41 éves, izraelita vallásu, nős, gyermekes,
kevés vagyonnal bir, t.-eszlári egyházfi, irni-olvasni tud,
büntetve nem volt, 1882. május 22-től vizsgálati fogságban;</p>
<p>6. Junger Adolf, 59 éves, izraelita vallásu, nős, gyermekes,
vagyonnal bir, t.-eszlári birtokos, irni-olvasni tud, büntetve nem
volt, 1882. május 22-től vizsgálati fogságban;</p>
<p>7. Braun (más néven Brenner) Ábrahám, 38 éves, izraelita
vallásu, nős gyermekes, csekély vagyonnal bir, t.-eszlári
napszámos, irni-olvasni nem tud, büntetve nem volt, 1882. május
22-től vizsgálati fogságban;</p>
<p>8. Lusztig Sámuel, 41 éves, izraelita vallásu, nős, gyermekes,
vagyonnal bir, t.-eszlári kereskedő, irni-olvasni tud, büntetve nem
volt, 1882. évi május 24-től vizsgálati fogságban; <span class=
"pagenum"><a name="Page_225" id="Page_225">-225-</a></span></p>
<p>9. Weiszstein Lázár, 59 éves, izraelita vallásu, nős, gyermekes,
vagyonnal bir, t.-eszlári bérlő, irni-olvasni tud, büntetve volt
birói zártörés és sikkasztás miatt; 1882. évi május 24-től
vizsgálati fogságban;</p>
<p>10. Taub Emánuel, 29 éves, izraelita vallásu, nős, gyermekes,
polgári metsző, csekély vagyonnal bir, irni-olvasni tud, büntetve
nem volt, 1882. évi május 27-től vizsgálati fogságban; a
büntetőtörvénykönyv 278. §. 2. pontjában meghatározott és a 266. §.
szerint büntetendő gyilkosság büntettébeni részesség; végre</p>
<p>11. Fogel Amsel, 51 éves, izraelita vallásu, nős, gyermekes,
vagyonnal nem bir, tutajos sáfár, irni-olvasni tud, büntetve nem
volt, szabadlábon levő fehéregyházai lakos;</p>
<p>12. Smilovits Jankel, 44 éves, izraelita vallásu, nős,
gyermekes, vagyontalan, vajnági napszámos, irni-olvasni tud,
büntetve nem volt, 1882. évi julius 10-től vizsgálati
fogságban;</p>
<p>13. Herskó Dávid, 48 éves, izraelita vallásu, nős, gyermekes,
vagyonnal bir, tutajos, irni-olvasni nem tud, szabadlábon levő
szeklenczei lakos;</p>
<p>14. Grósz Márton, 45 éves, izraelita vallásu, nős, gyermekes,
vagyonnal bir, bérlő, irni-olvasni tud, büntetve nem volt,
szabadlábon levő, t.-eszlári lakos.</p>
<p>15. Klein Ignácz, 32 éves, izr. vallásu, nős, gyermektelen,
vagyontalan napszámos, irni-olvasni tud, büntetve nem volt,
szabadlábon levő tisza-eszlári lakos a büntetőtörvénykönyv 374.
§-ban meghatározott s a 376. §. szerint büntetendő, bűnpártolás
vétségének <span class="pagenum"><a name="Page_226" id=
"Page_226">-226-</a></span> vádja alól felmentetnek, a
letartóztatottak szabadon bocsátása elrendeltetik, a felmerült
eljárási költségek az állam által viseltetnek.</p>
<p class="center"><i>Indokok:</i></p>
<p>A vizsgálat és végtárgyalás adatai szerint Huri Andrásné szül.
Olajos Juliánna t.-eszlári-ujfalusi lakos, 1882. évi április 1-én
délelőtt, három nappal az izraelita husvét (passah) ünnepek előtt
cselédjét, a 14 éves Solymosi Esztert elküldte a község másik
részét képező Ófaluba, Kohlmájer József boltjába festékért és
koromért, a lakóház pitvarának a közelgő husvéti ünnepek alkalmából
leendő kifestésére.</p>
<p>Solymosi Eszter, miután Lánczy Gáborné szül. Kaszala Teréz és
Csordás Gáborné szül. Szakolczay Zsuzsanna szomszédoktól is
megbizást kapott ugyanazon kereskedésben egyes bolti czikkek
bevásárlására, d. e. 10½ óra tájban hazulról elment, a mint azt
Hrabák Gyula is bizonyitja. Délelőtt 11 óra tájban megérkezett az
Ófaluba, hol a bolt felé haladtában találkozott nővérével
Zsófiával, a ki éppen akkor gazdájával, Rozenberg Hermannal bort
vitt Taub Emánuel lakására s a kinek kérdésére akkor csak annyit
mondott, hogy a boltba megy. De találkozott ez utjában még Jakab
János, Szabó Juliánna és Tanyi Gábor kihallgatott tanukkal. Volt is
Kohlmájer József kereskedésében s ott vörös és kék festéket
vásárolván, néhány percznyi időzés után eltávozott. Utközben
Rozenberg Herman lakása előtt haladván el, a ház kapujában
nővérével, <span class="pagenum"><a name="Page_227" id=
"Page_227">-227-</a></span> Zsófiával megint találkozott, beszédbe
ereszkedett, majd annak kijelentésével, hogy sietnie kell, mert
otthon várni fogják a festékkel, nővérétől elvált és sebes
léptekkel folytatta utját a Tótfalu felé, a mely irányban testvére
Zsófi egész az Ófalu végén levő malmon túl követte tekintetével, a
meddig Rozenberg Herman magasan fekvő háza kapujából ellátni.
Ugyanezen malom mellett elhaladni látta öreg Tanyi Gábor, majd
Hajdu József, kissé tovább Tapasztó Miklós, ismét tovább Kaposi
József, mig végre Tapasztó Miklós azt is látta, midőn a leány a
zsidó templom előtti téren elvonuló Tisza-töltésen áthaladt és
midőn állitása szerint az idő déli 12 órához már elközelgett.</p>
<p>Solymosi Eszter délutáni 2 óráig haza nem térvén, Huri Andrásné
annak felkeresésére indult az Ófaluba. Itt Solymosi Zsófitól azon
értesitést nyervén, hogy Eszter eljött a boltból és még déli 12 óra
előtt hazafelé indult, azon gondolatban, hogy talán már otthon
fogja őt találni, visszatért lakására, de Esztert sem odahaza, sem
anyjánál, özv. Solymosi Jánosnénál fel nem találta.</p>
<p>Özv. Solymosi Jánosné Huri Andrásné utján hirt vévén leánya
eltünéséről, szintén leánya keresésére indult, de bár az egész
falut bejárta, a leány nyomára nem akadt. Leányának eredménytelen
keresése után estefelé özv. Solymosi Gáborné társaságában sirva
térvén haza, midőn utközben a zsidó templom mellett haladt el, Sarf
József zsidó egyházfi és annak neje Müller Léni a templom melletti
lakásukról kijöttek eléje az utra s <span class="pagenum"><a name=
"Page_228" id="Page_228">-228-</a></span> biztatták, ne búsuljon,
meg fog kerülni a leánya, felemlitvén, hogy Nánáson is történt
hasonló eset, ott is elveszett egy gyermek, akkor is a zsidókat
gyanusitották s a gyermeket később a réten megtalálták. Özv.
Solymosi Jánosné Sarf József és neje ezen nyilatkozatának kezdetben
mi jelentőséget sem látszott tulajdonitani. Midőn azonban a
következő napon valaki azon gyanut keltette benne, hogy leányát a
zsidók emésztették el s minthogy továbbá ezen hir, állitása
szerint, ápril 3-án már az egész falut bejárta, április 4-én elment
Vencsellőre a járási szolgabiróhoz, a kinek leánya eltünését
bejelentvén, gyanujának kifejezése mellett kérte, hogy a zsidó
templomot vizsgálja meg.</p>
<p>A szolgabiró azonban ez alkalommal a gyanut hihetetlennek
találván, Solymosi Eszternek csupán országos köröztetése iránt
intézkedett, később azonban Sarf József egyházfi 4 éves fiának,
Samunak többek előtt elejtett egyes mondásaival az özv. Solymosi
Jánosnéban keletkezett gyanu ujabb táplálékot nyervén, május 4-én
ismét felkereste a szolgabirót, előadván, hogy a zsidók elleni
gyanuját most már egyes községi lakosok tényleges tanuvallomásai is
támogatják. A járási szolgabiró ennek folytán intézkedett, hogy
Solymosi Eszter eltünése tekintetében a rendőri nyomozás
megindittassék.</p>
<p>Tisza-Eszlár községének előljárósága 1882. évi május hó 6-án a
rendőri nyomozást teljesitvén, kihallgatott több tanut, kik
előadták, mit Sarf Samu gyermektől hallottak, t. i. azt, hogy az
eltünt Solymosi Eszternek nyakát az ő atyja Sarf József s testvére
Móricz segitségével <span class="pagenum"><a name="Page_229" id=
"Page_229">-229-</a></span> egy metsző vágta el. Az előnyomozásnak
ezen eredménye alapján a birósági előnyomozás elrendeltetvén, ennek
folyamában Sarf Móricz, özv. Lengyel Istvánné és özv. Fekete
Jánosné terhelő vallomása alapján határozottabb alakot vett azon
gyanu, hogy Solymosi Esztert Svarcz Salamon, Bukszbaum Ábrahám,
Braun Lipót (Lőbi) és Vollner Hermann az ugynevezett koldus zsidó
fosztották meg az életétől a tisza-eszlári zsinagóga helyiségében s
hogy Sarf József, Junger Adolf, Braun Ábrahám, Lusztig Sámuel,
Weiszstein Lázár és Taub Emánuel a nevezettek ebbeli ténykedését
öntudatosan előmozditották. Ugyanis Sarf József egyházfinak
nagyobbik fia, Sarf Móricz határozottan és körülményesen előadja,
hogy 1882 április 1-én az isteni tisztelet végeztével d. e. 11 óra
tájban a zsidóság kijövén a templomból, ő be akarta zárni a templom
ajtaját, Svarcz Salamon, Bukszbaum Ábrahám és Braun Lipót sakterek,
valamint Vollner Hermann a koldus zsidó azonban, kik a templom
előtt megállapodtak, arra szólitották fel, hogy hagyja nyitva a
templomajtót, mivel a rajtok levő imádságot nem akarják magukkal
vinni; ennek következtében a nélkül, hogy a templomot bezárta
volna, bement szüleinek lakására; egy idő mulva atyja Sarf József,
a ki az ablakon kinézett, kiküldte, hogy hivja be azt a magyar
leányt – Solymosi Esztert – a ki Ófalu felől jön a végre, hogy
vegye le az asztalról a gyertyatartókat, atyjának ezen meghagyására
elébe ment Solymosi Eszternek, a ki sietve jött Ófalu felől, s azt
behivta lakásukra. Solymosi Eszter, Sarf <span class=
"pagenum"><a name="Page_230" id="Page_230">-230-</a></span>
Józsefnek felszólitására levette a gyertyatartókat az asztalról és
székre állva a szekrény tetejére rakta.</p>
<p>E közben bejött Vollner Hermann, ki Svarcz Salamonnal és ennek
két társával a templomban visszamaradt és a ki a templom pitvarából
kifelé nézett akkor, midőn ő Solymosi Esztert lakásukra behivta és
azt mondta Solymosi Eszternek, hogy menjen el vele a templomba,
onnan valamit kihozni, minek folytán Solymosi Eszter tényleg bement
a templomba; előadja továbbá Sarf Móricz, hogy mintegy negyedóra
mulva kimenvén az udvarra, a templomból jövő jajgatást és 3 vagy 4
segélykiáltást hallott, minek folytán oda szaladt a templomhoz és
minthogy annak ajtaját zárva találta, benézett a kulcslyukon s
ekkor látta, hogy Solymosi Eszter a földön fekszik egy ingben, hogy
őt Bukszbaum Ábrahám és Braun Lipót a földre lenyomva tartják; s
Svarcz Salamon épen akkor vágta meg késsel a nyakát; látta továbbá,
hogy Bukszbaum Ábrahám, Braun Lipót és Vollner Herman a leány
testét fölemelték és hogy ekkor Svarcz Salamon egymásután két vörös
cserépedényt tartott alája, melyekben a leány vérét felfogta és egy
nagy fazékba öntötte. Ennek megtörténte után a leányt ismét
felöltöztették, mire a belső templomból az előpitvarba siettek
Lusztig Sámuel, Braun Ábrahám, Weiszstein Lázár és Junger Adolf s a
hullát körülállották. Azután ő bement a lakásukra, ott a
történteket szüleinek elbeszélte, mire anyja azt mondotta, hogy
hallgasson. Körülbelül egy óra elteltével Vollner Hermann bejött a
lakásukra és felszólitotta őt, hogy <span class="pagenum"><a name=
"Page_231" id="Page_231">-231-</a></span> zárja be a templomajtót,
minek következtében bement a templom előpitvarába, a hol sem a
leány holttestét nem találta, sem vérnyomot nem látott. A kulcsot a
pitvar ablakában találván, a templomajtót bezárta és ugyanakkor
látta, hogy Svarcz Salamon, Bukszbaum Ábrahám, Braun Lipót, Lusztig
Sámuel, Braun Ábrahám, Weiszstein Lázár és Junger Adolf hazafelé
távoztak.</p>
<p>Sarf Móricznak ezen terhelő előadását támogatja özv. Lengyel
Istvánnénak azon vallomása, hogy 1882 ápril 1-én kora délután 12
óra elmultával, a ház tőszomszédságában levő zsidó templom felől
háromszori kiáltást hallott, valamint özv. Fekete Jánosné szül.
Krámer Borbálának azon vallomása, hogy 1882 ápril 1-én d. e. és
pedig Adamovics Józsefnek és Pap Józsefnek vallomása szerint déli
12 óra felé a zsidó templom mellett haladván el, ez alkalommal a
templom felől sirást hallott, látta, hogy a templom ajtaja előtt
két oldalt egy-egy zsidó állott az utfelé nézegetve; támogatja
végül Sarf Móricznak előadását azon tény, hogy próbamenés utján
megállapittatott, hogy ha Solymosi Eszter, miként azt Huri Andrásné
állitja reggeli fél 10 órakor indult el hazulról, ugy hazafelé
mentében 11 óra 47 perczkor érkezhetett a zsidó templomhoz.</p>
<p>A vizsgálat ezen terhelő adatai alapján tehát, a közvádló kir.
főügyész által emelt azon vád, hogy Solymosi Esztert Svarcz
Salamon, Bukszbaum Ábrahám, Braun Lipót és Vollner Hermann előre
megfontolt szándékból életétől megfosztották, továbbá azon vád,
hogy Sarf József az által, hogy Svarcz Salamon és társaival
<span class="pagenum"><a name="Page_232" id=
"Page_232">-232-</a></span> egyetértve az ablakon kinézve leste
Solymosi Esztert és azt lakására becsalván, a templomban reá
várakozó Svarcz Salamon és társainak kezére szolgáltatta, valamint
azon vád is, hogy Junger Adolf, Braun Ábrahám, Lusztig Sámuel és
Weiszstein Lázár az által, hogy a hivek távoztával igaz ok nélkül
visszamaradtak a templomban és ekkép Svarcz Salamon és társaival
egyetértve, Solymosi Eszter megöletése alkalmával a templomban
jelen voltak, és ezen magatartásukkal tettleg hozzájárultak Svarcz
Salamon és társai bűnös elhatározása fokozásához, jelenlétök által
bátrabb és biztosabb fellépésre ösztönözvén őket, miáltal Solymosi
Eszternek előre megfontolt szándékkal való megölését szándékosan
előmozditották, jogos alapon nyugvónak találtatott, annál is
inkább, mivel tagadásban levő vádlottak azt, hogy a terhökre rótt
cselekmény ideje alatt a templomban nem voltak, kifogástalan tanu
vallomásával igazolni képesek nem voltak, ugyanazért nevezett
vádlottak a kir főügyész idevonatkozó inditványának elfogadásával a
gyilkosság, illetőleg az abbani részesség gyanuja miatt vád alá
helyeztettek.</p>
<p>Taub Emánuelt ugyan Sarf Móricz nem emliti azok között, kik a
Svarcz Salamon és társai terhére rótt büntett történtekor a
templomban voltak, azonban ő maga is azt állitja, hogy Svarcz
Salamon és Braun Lipót nála voltak szállva; igazolva van, hogy a
kérdéses napon reggel azokkal együtt ment a templomba és saját
állitása szerint az istenitisztelet végeztével azokkal együtt tért
vissza lakására; ha tehát saját <span class="pagenum"><a name=
"Page_233" id="Page_233">-233-</a></span> előadása szerint
folytonosan azoknak a társaságában volt, következtetni kellett,
hogy Svarcz és Braun metszők a terhökre rótt cselekményt
elkövették, az alatt ő is a többi vádlottal együtt a templomban
volt, és annál is inkább, mivel Cs. Nagy Jánosné, ki akkoriban vele
egy pitvarban lakott, azt adja elő, hogy Taub és vendégei, délután
egy óra felé tértek haza a kérdéses napon. Taub Emánuel tehát a
többi részesekkel egy tekintet alá esvén, ő is a gyilkosságban
részesség miatt a királyi főügyész e részbeni inditványának el nem
fogadásával, vád alá helyeztetett.</p>
<p>A nevezett vádlottak ellen felsorolt ezen bizonyitó adatok
azonban a végtárgyalás szerint, nemhogy erősödést nyertek volna,
hanem határozottan meggyengültek.</p>
<p>Özvegy Lengyel Istvánné nevezetesen a vizsgálatban tett azon
vallomását, mintha ő 1882 ápril hó 1-ső napján kora délután házával
szomszédságban levő zsidó templom felől mintegy a föld alól jövő
háromszori segély- és gyermektől eredő kiáltást hallott volna, a
végtárgyaláskor oda módositotta, hogy e kiáltás »Kovácsné jőjjön
ki« estefelé történt s háza kapujától és nem a zsidó templom felől
és nem is háromszor, hanem csupán kétszer történt. Fekete
Jánosnénak a vizsgálatban tett azon vallomása, hogy ugyanazon napon
délelőtt 11 óra tájban a zsidó templom mellett haladván, a templom
felől sirást hallott, a templomajtó falainál pedig két zsidót az
útfelé tekintgetve látott, terhelő gyanuokul nem szerepelhet, mert
a birói szemle megállapitotta, hogy Fekete Jánosné ezen vélt sirást
a templomtól <span class="pagenum"><a name="Page_234" id=
"Page_234">-234-</a></span> 74 lépés távolságra hallotta és mert
nincs kizárva annak lehetősége, hogy e sirás, tekintettel a
templomhoz való távolságra, az ajtónak bezárt voltára nem is a
templom felől, de semmi esetre abból és feltehetőleg nem is sirás
által okozott hangtól eredett; azon további állitása pedig, hogy
ugyanazon alkalommal a templomajtó felénél két zsidót látott –
feltéve, hogy a gyilkosság ugyanazon időben történt, kizárja Sarf
Móricz tanu állitásának lehetőségét, mert szerinte a templomajtón
kivül egyedül ő állott, s a többi általa nevezettek a templom
belsejében voltak; ha pedig áll az, hogy a gyilkosság idejében két
zsidó a templom ajtaját mintegy őrizte, akkor az ajtót meg sem
közelithetvén, az állitott eseménynek tanuja sem lehetett; végre
Sarf Móricz 14 éves tanunak vizsgálati előadását, tekintettel arra,
hogy a végtárgyalás alatt apja Sarf József vádlott ellen, valamint
vallása és hitsorsosai iránt oly mély megvetést és gyülöletet
tanusitott, melynélfogva előadását elfogulatlan és közelebbi
gyanuokot képező vallomásnak elfogadni és annak eskü általi
megerősitését megengedni annál kevésbbé lehetett, mert Sarf Móricz
a vizsgálat és végtárgyalás alatt tett vallomásaiban lényeges
körülményekre, nevezetesen pedig Solymosi Eszternek házukba ki
által történt behivása, annak az állitott gyilkosság alkalmávali,
fekvésének iránya és helyzetére, valamint a kezében levő kendőnek
szinére nézve ellenmondásba jövén, tanuságtételének megbizhatósága
kérdésessé vált.</p>
<p>Ellene szól Sarf Móricz vallomásának Varga Kati meghiteltetett
és kifogástalan tanu vallomása is, mert <span class=
"pagenum"><a name="Page_235" id="Page_235">-235-</a></span> ezen
tanu azt állitja, hogy Bukszbaum Ábrahám egyik vádlott metsző
április hó 1-ső napján délelőtti 11 órakor a templomból Ziszmann
lakására, hol szállva volt, megérkezvén, megebédelt, s ebéd után
mintegy két óra hosszat aludt. Ezen tanuvallomás kizárja Móricz
tanuságtételének azon igazságát, hogy Bukszbaum Ábrahám a Móricz
által jelzett időben a zsidó templomban lehetett, és ott az
állitott cselekményben részt vehetett volna.</p>
<p>Ily körülmények mellett is kiváló figyelemre méltatva azt, hogy
a gyilkosság tárgya hiányzik; a vádhatóság részéről különben is
elejtett gyilkosság s abbani bűnrészesség vádjának fentartására
minden alapos ok elenyészett, annálfogva az ezen bűntényekkel
vádlottakat fölmenteni s a letartóztatottak azonnali szabadon
bocsátását elrendelni kellett. A vád és védelem részéről
felemlitett rituális gyilkosság a törvényszék határozatának tárgyát
nem képezhette, részint, mert az állitott vallásszertartás a
gyilkosság indokául fel nem hozható, részint, mert elesvén maga a
gyilkosság, annak lehető indoka is elesett és mert hogy ily
vallásszertartás a vádlottaknál léteznék, sem a vizsgálatban
beszerzett adatokal, sem más hiteles és a törvényben elfogadott
módon beigazolva nincs.</p>
<p>Az előnyomozás alatt továbbá Oláh György t.-dadai lakos, kerülő,
junius 18-án délután 4 óra tájban a t.-dadai határban, ugynevezett
Csonka-Fűzes felé mentén útközben találkozott kerülő társával
Várady Andrással, ki arról értesitette, hogy a Csonka-Fűzesből jövő
Kecskés <span class="pagenum"><a name="Page_236" id=
"Page_236">-236-</a></span> József szolgája azt beszélte neki, hogy
kevéssel azelőtt a Tiszában egy női hullát látott a Csonka-Fűzes
alatt a vizen úszni.</p>
<p>Ezen értesités folytán Oláh György a Csonka-Fűzes szélén a Tisza
partján fölfelé haladva, a part közelében a füzesben fennakadt
hullát felfedezte és azt két tutajos segélyével a partra kihuzta.
Oláh György az esetről az előljáróságot értesitendő, bement
T.-Dadára, a hullának őrizetét azon tutajosokra bizván, a kik közel
a Csonka-Fűzeshez a partra szállották. Az előljáróság tagjai
nyomban a helyszinére siettek, a kifogott hullát azonban már ott
nem találták, mert azt a tutajosok, állitásuk szerint azért, mert
igen nagy szaga volt, elásták.</p>
<p>A községi előljáróság jelentése folytán esti 9 és fél órakor
ifj. Zoltán István szolgabirósegéd, dr. Kiss Jenő járási orvos
kiséretében a helyszinére kimenvén, a hullát kiásatta és azt a
nélkül, hogy a sirból kiemeltetett volna, előleges szemle alá
vétette, melynek végeztével, óvintézkedések mellett ujból
eltakarittatta.</p>
<p>Junius 19-én a hulla feletti birói szemle megtartatván, ez
alkalommal kitünt, hogy a hulla ruházata hasonlit a Solymosi Eszter
által eltünésekor viselt ruhadarabokhoz, továbbá megállapittatott,
hogy a hulla balkezének csuklójára egy kendő volt szorosan
odakötve, a melyben elázott, kenőcsszerü állományu kék festék
találtatott; annálfogva a jelenvolt özv. Solymosi Jánosné
felhivatott, hogy a leánya által eltünése alkalmával viselt
ruhadarabokat körülményesen irja le; mi megtörténvén, kitünt, hogy
a hullán talált ruházat az <span class="pagenum"><a name="Page_237"
id="Page_237">-237-</a></span> özv. Solymosi Jánosné bemondása
szerint Solymosi Eszter által eltünésekor viselt ruházattal
megegyez. Később a hullán talált ruhadarabok özv. Solymosi
Jánosnénak, Huri Andrásnénak, majd Olajos Bálintnénak, Lak
Péternének és Felner Istvánnénak is felmutattatván, ezek is azokban
Solymosi Eszter ruházatát felismerték. A talált hulla is a Solymosi
Esztert ismerő, összesen 20 egyén által szemle alá vétetvén, ezek
közül Szakolczay Julcsa a hullában Solymosi Esztert határozottan
felismerte; Laki János, Solymosi János, Jakab János, Juhász József
és Juhász Andrásné pedig a hullában Solymosi Eszter tetemeit
felismerni vélték; ellenben özv. Solymosi Jánosné, Gazdag Józsefné,
Olajos Bálintné, Tanyi Józsefné, Szelley Gáborné, ifj. Pap József,
Láposi János, Várkonyi Ferencz, Tóth Mari, Solymosi János
(Eszternek testvére) és Solymosi Zsófia a hullában Solymosi
Eszternek tetemét fel nem ismerték.</p>
<p>A hulla törvényszéki bonczolás alá vétetvén, a törvényszéki
orvosok a hozzájok intézett kérdések alapján véleményöket beadták.
Minthogy azonban a vélemény minden körülményre kiterjedő nem volt,
és hogy az minél inkább biztos alapot nyerjen, elrendeltetett a
hullának kiásatása, egyetemi tanárok általi megvizsgáltatása; és
minthogy ezek véleménye a bonczolást teljesitő szakértőkétől eltérő
volt, mindkét szakvélemény az országos közegészségügyi tanácshoz
felülvéleményre felterjesztetett. – Az ellentétes szakértői
vélemények felülvizsgálására megkeresett országos közegészségügyi
tanács kimondotta: <span class="pagenum"><a name="Page_238" id=
"Page_238">-238-</a></span></p>
<p>1. Hogy a legtöbb jel arra mutat, hogy a hulla 16–18 éves nő
teste volt, de nem állapitható meg határozottsággal, hogy nem
volt-e egy-két évvel idősebb vagy fiatalabb.</p>
<p>2. A bonczjegyzőkönyv nem nyujt biztos adatot arra, hogy a
halált vérszegénység vagy más testi baj, vagy fulladás okozta
volna.</p>
<p>3. A halál beálltának ideje meg nem állapitható.</p>
<p>4. Nem valószinü, hogy a hulla 14 napnál tovább lett volna a
vizben.</p>
<p>5. A nemi közösülés nagy mérvbeni gyakorlásának bizonyitására a
bonczadatok nem elégségesek.</p>
<p>6. Valószinübb, hogy a szőrzet borotvával távolittatott el, de a
kihullás lehetősége sem zárható ki.</p>
<p>7. A körmöknek a bonczolás előtti hiánya nem zárható ki.</p>
<p>8. Valószinübb, hogy a hulla életében rendszerint nem
foglalkozott durvább munkával s nem járt mezitláb, de az ellenkező
sem zárható ki.</p>
<p>Az 1882. évi junius hó 19–20. napján teljesitett bonczvizsgálat
és azzal kapcsolatos eljárás folytán, tekintettel az orsz.
közegészségügyi tanácsnak a hullára vonatkozólag, kora, vizben
létének tartama, foglalkozása s a szőrzet mikénti eltávolitása
tekintetében adott véleményére, azon gyanu merült fel, hogy idegen
hulla Solymosi Eszter ruháiba öltöztetve azon czélból dobatott a
Tiszába, hogy a biróság félrevezetésével elfogadtassék azon tény,
hogy Solymosi Eszter, mint a kinek ál-hulláján külsértés nyomai nem
voltak, nem olyképen <span class="pagenum"><a name="Page_239" id=
"Page_239">-239-</a></span> fosztatott meg életétől, a mint azt
Sarf Móricz vallomásában előadja. A gyanu e részben azon
tutajosokra irányult, kik a Csonka-Fűzes közelében voltak, midőn a
hulla megtaláltatott, és kik az őrizetükre bizott hullát, mig a
községi előljáróság a helyszinére érkezett, eltemették.</p>
<p>Ezen tutajosok közül Herskó Dávid törvényszékileg hitelesitett
vallomásában, tutajos társa Matej Ignácz előadásával egyezőleg
beismerte, hogy midőn junius 7-én tutajon Kerecseny mellett haladt
el, régi ismerőse Smilovics Jankel, ki éppen akkor rakodott
tutajával, a parton, zsidó nyelven azt kiáltotta át hozzá, hogy jó
fizetésért szállitson el tutaján egy hullát, s midőn ő erre
reáállott, azt mondotta, hogy a hullát majd utközben átadja neki és
akkor majd megmondja, hogy hova kell azt szállitani.</p>
<p>Beismerte továbbá, hogy junius 11-én Kis- és Nagy Tárkány között
kikötvén, este Smilovics Jankel szintén megérkezett s az elhozott
hullát azon utasitással adta át neki, hogy azt tutaja alatt Dadáig
szállitsa, s ott eressze el. Előbb azonban a hullát azon ruhába
öltöztesse, a melyet Eszlár alatt egy 30–35 éves barna asszony fog
neki átadni s arra is kitanitotta, hogy a ruhadarabot milyen
rendben adja rá a hullára s különösen, hogy azon kendőt, a melyben
a papirba takart festék lesz, a hulla balkezére kösse. Jutalomképen
200 frtot igért és abból előlegül 56 frtot átadott. Beismeri, hogy
a hullát átvette és azt Matej Ignácz segélyével, ki a történteknek
véletlenül szemtanuja volt, tutaja alá huzta s odaerősitette.
<span class="pagenum"><a name="Page_240" id=
"Page_240">-240-</a></span></p>
<p>Továbbá, hogy junius 16-án déltájban Eszlár alatt észrevette,
hogy a barna 30–35 éves asszony ruhanemüvel a kezében ólálkodik a
t.-eszlári parton. Midőn pedig délután Eszláron alul a ladányi
oldalon egy füzes mellett kikötöttek 4–5 óra tájban, a nevezett
asszony csolnakon átjött a ladányi partra s a füzesben a magával
hozott csomó ruhát zsidó nyelven mondott ezen szavakkal adta át
neki: »Itt vannak a ruhák, Jankel küldötte neked a hullára«.</p>
<p>Beismerte végül Herskó Dávid, hogy a hullát Matej Ignácz
segélyével még azon este az e czélra átvett ruhába öltöztették s
azután ismét a tutaj alá helyezték, a honnan junius 18-án, midőn
Tisza-Dadán felül a Csonka-Fűzesben kikötöttek, a hulla kiszabadult
és partra vettetett.</p>
<p>Smilovics Jankel törvényszékileg hitelesitett vallomásában
szintén beismerte, hogy 1882. évi junius 5-től 14-ig Kerecsenyben
vesztegelvén, ez idő alatt junius 6-án vagy 7-én régi ismerőse
Fogel Amsel is odaérkezett, s elbeszélvén neki a t.-eszlári esetet,
előadta, hogy miután Solymosi Eszter megölésével a zsidókat
gyanusitják, ez utóbbiak most egy Solymosi Eszterhez hasonló
ruházatba öltöztetett hullát akarnak a Tiszán leusztatni, s
felszólitotta őt, hogy vállalja el a hulla szállitását, előadván,
hogy megbizóinak egyike Mendelovics Niszen vajnági lakos. Fogel
Amsel rábeszélése folytán ő a hullausztatást 500 frtért elvállalta,
s előlegképen 80 frtot Fogel Amseltől fel is vett. Az alku
megtörténtével Fogel Amsel azt mondotta, hogy a <span class=
"pagenum"><a name="Page_241" id="Page_241">-241-</a></span> hullát
két zsidó a szentmártoni révben fogja neki átadni, utasitván őt,
hogy azt tőlük átvevén, Eszlárig szállitsa s ott eressze szabadon.
Junius 7-én szeklenczei tutajosok (Herskó Dávid és társai) haladván
el Kerecseny mellett, minthogy közöttük felismerte régi ismerősét,
Herskó Dávidot, sajkán elment annak tutajához megbeszélvén vele a
dolgot, Herskó Dávid a hullaszállitást 120 frtért elvállalta; mire
ő utasitotta, hogy Tárkánynál kössön ki, a hol a hullát szándékozik
neki átadni. Erre Herskó Dávid tovább utazott, ő pedig junius 10-én
este a hullának átvétele végett elindult a szentmártoni révhez.
Junius 11-én reggel megérkezvén a szentmártoni révhez, a
Tisza-parton Grósz Márton és Klein Ignácz t.-eszlári zsidókat
pillantotta meg, kik kocsiban a hullával reá várakoztak ott, s
miután kölcsönösen megismertették egymást, nevezettekkel ezek
kocsiján Tárkányba utazott, hova délután 3 óra tájban megérkezvén,
a hullát a kocsiról levették s ő azt a kocsin volt deszkából
készitett kis tutajon a vizbe vive Herskó Dávidnak átadta, s annak
a kikötött jutalomból 40 frtot is átadott. A két t.-eszlári zsidó
tőle azzal vált el, hogy sietnek, mivel még a hulla ruházatáról
kell gondoskodni, kijelentvén, hogy azt az eszlári parton egy
asszony fogja átadni, s egyuttal kitanitván, hogy a hullát miképen
kell felöltöztetni, különösen hangsulyozván, hogy a festékes kendőt
a hulla egyik csuklójára kell kötni, s a hullát T.-Eszláron alul
kell szabadon ereszteni.</p>
<p>Fogel Amsel vádlott tagadja, hogy ő bizta volna <span class=
"pagenum"><a name="Page_242" id="Page_242">-242-</a></span> meg
Smilovics Jankelt a hulla szállitásával. Vádlott Grósz Márton és
Klein Ignácz szintén tagadják, hogy ők lettek volna azok, kik a
hullát Szentmártonnál, illetőleg Tárkánynál Smilovicsnak
átadták.</p>
<p>Solymosi Eszternek az anyja és több asszonyok által felismert
ruhái a t.-dadai Csonka-Fűzesben kifogott hullán feltaláltatván, a
gyilkosság és a bűnpártolásra vonatkozó vád tekintetéből szükséges
annak tüzetesebb megvizsgálása, hogy az emlitett hulla Solymosi
Eszter hullája volt-e, vagy nem.</p>
<p>Eltekintvén egyelőre Smilovics Jankel, Herskó Dávid vádlottak és
Matej Ignácz tanunak vallomásaitól, megemlittetik, hogy a hulla
felismerésére bocsájtott tanuk közül Solymosi Eszter anyja özv.
Solymosi Jánosné, továbbá Eszter testvére és mások is, a kik őt
életében ismerték, a megtekintett hullában az eltünt Solymosi
Esztert fel nem ismerték, minthogy azonban a hulla haja és
szemöldökszőre hiányzott, arczvonásai pedig a m. kir. egyetemi
tanárok és az országos közegészségügyi tanács véleménye alapján
feltételezhető, hogy több napi vizbenléte miatt szükségkép
elváltoztak, a mely körülmény a hulla arczának ferdesége, az ajkak
duzzadtságát és a nyelvnek a fogak közti voltát igazoló tanuk
bizonyitják és minthogy ezek szerint valószinü, hogy a hulla arcza
már nem volt felismerhető állapotban, midőn a tanuk megnézték és
azért ezen tanuk nyilatkozatának magában véve jelentőséget
tulajdonitani nem lehet; tekintetbe véve még azt is, hogy a hulla
nem a rajta volt ruházattal tétetett ki szemlére, <span class=
"pagenum"><a name="Page_243" id="Page_243">-243-</a></span> áll ez
azon tanukról is, kik a hullában Solymosi Esztert felismerni
vélték, a kik különben is e részben nyilatkozatukat a
végtárgyaláskor megváltoztatták és e miatt esküre sem
bocsájtattak.</p>
<p>A bonczoló orvosok véleménye szerint a hulla legalább 18, de
valószinüleg 20 évet is elért egyéné volt. Ezen
életkor-meghatározással szemben áll a hulla exhumácziójánál
alkalmazott m. kir. egyetemi tanárok véleménye, mely szerint a
hulla 14–17 éves egyénre mutat, és némileg az orsz. közegészségügyi
tanács véleménye is, melynélfogva a legtöbb jel arra mutat, hogy a
hulla 16–18 éves nő teste volt, de ki nem zárható, hogy nem volt-e
egy-két évvel idősebb vagy fiatalabb.</p>
<p>A bonczoló orvosok megállapitották, hogy a halál oka általános
vérszegénység volt, melyet a belvizsgálat által konstatált
tüdőgümőkór, tüdőlégdag, a jobb szivgyomrocs túltengése, a máj
kisebbedése és szemcsésedése, valamint gyomorhurut idéztek elő,
továbbá, hogy a hulla mint már ilyen került a vizbe, hogy
legfeljebb 10 nap előtt elhunyt egyéné volt. Az egyetemi tanárok
véleménye szerint pedig a halál legközelebbi okául az általános
vérszegénység ez esetben el nem fogadható, és a körülmények oda
mutatnak, hogy a hulla vizbefult, a bonczolás előtt több hetekkel
meghalt egyéné volt. Az országos közegészségügyi tanács véleménye
szerint a bonczjegyzőkönyv nem nyujt biztos adatot arra, hogy a
halált vérszegénység vagy más testi baj, avagy fulladás okozta
volna, a halál beálltának ideje pedig meg nem határozható. A
bonczoló orvosok <span class="pagenum"><a name="Page_244" id=
"Page_244">-244-</a></span> azon nézetben voltak, hogy a hulla 3–4
napnál tovább nem lehetett a vizben; a szűzőr hiánya és a hüvelynek
szerfeletti bőségéből következtették a nemi közösülésnek nagy
mérvbeni gyakorlatát; az egyetemi tanárok és az országos
közegészségügyi tanács véleménye szerint pedig a közösülés
nagymérvbeni gyakorlatának bizonyitására a bonczadatok nem
elégségesek. Az egyetemi tanárok azon véleményben vannak, hogy a
hulla több héten át a vizben volt, az országos közegészségügyi
tanács pedig azt, hogy a hulla nem ily hosszu ideig volt a vizben,
határozottan meg nem állapithatónak mondja, de nem tartja
valószinünek, hogy a hulla 14 s talán ennél is egynéhány nappal
tovább lett volna a vizben. Megállapitották a bonczoló-orvosok,
hogy a hulla haja és szőrzete mesterségesen lett eltávolitva és
kijelentették, hogy a lábak és kezek alkotása azoknak és a
körmöknek gondos ápolása nem szólhatnak a mellett, hogy az elhunyt
egyén életében durvább munkával foglalkozott volna vagy czipő
nélkül (mezitláb) szokott volna járni, de mindezek bizonyitják,
hogy könnyebb életmódot folytatott s igy minden valószinüség
szerint nem azon osztályhoz tartozott, mely durvább házimunkával
foglalkozik.</p>
<p>Az egyetemi tanárok véleménye szerint a haj és szőrzet nem
mesterségesen lett eltávolitva, a lábak és kezek alkotásából és az
első bonczoláskor már teljesen hiányozni kellett körmöknek
állapotából épenséggel nem lehetett következtetni, hogy a hulla
könnyebb életmódot folytató és lábbelit folytonosan viselő
osztályhoz <span class="pagenum"><a name="Page_245" id=
"Page_245">-245-</a></span> tartozott volna; az országos
közegészségügyi tanács véleménye szerint ugyan sokkal valószinübb,
hogy a haj és szőrzet mesterségesen, pl. borotvával távolittatott
el, de a kihullás lehetőségét sem zárja ki, valamint azt sem, hogy
a körmök már az első bonczolás előtt hiányoztak. Valószinübbnek
mondja ugyan, hogy a hulla életében rendszerint nem foglalkozott
durvább munkával és nem járt mezitláb, de az ellenkezőt nem zárja
ki.</p>
<p>Ezek szerint a bonczolást teljesitett orvosok által
megállapitott Solymosi Eszter koránál több évvel magasabb életkor
bizonyitottnak nem tekinthető, azon jelenségek pedig, melyek az
eset ismert körülményei mellett annak kétségtelen bizonyitására
szolgálnának, hogy a hulla nem volt Solymosi Eszteré, nincsenek
kellően kimutatva.</p>
<p>Ily jelenség lett volna az első bonczoláskor megállapitott
általános vérszegénység és az abból eredett halál, a halálnak a
bonczolás előtti beálltának rövid ideje (legfeljebb 10 nap), a
hullának, mint ilyennek a vizbe alig 3–4 nappal a bonczolás előtt
jutása, a nemi közösülésnek nagymérvbeni gyakorlása; ellenben az
egyetemi tanárok által megállapitott 14–17 éves életkor a vizben
létel heteken át, a haj letörése és kihullása, a hullaáztatás
(maczeráczió) folytán kihullott körmeinek a bonczolás előtti
hiánya: az országos közegészségügyi tanács véleménye szerint sem
zárható ki; ezek pedig oly jelenségek, melyek figyelemmel arra is,
hogy a hulla Solymosi Eszter kétségtelen ruháiban találtatott,
megengedhetővé teszik, hogy a kérdéses hulla Solymosi Eszteré
lehetett. <span class="pagenum"><a name="Page_246" id=
"Page_246">-246-</a></span></p>
<p>Zurányi Kálmán és Szücs János tanuk vallomása szerint a hulla
jobb lábán sebnyom volt látható, erről a bonczjegyzőkönyvben
emlités téve nincsen, és a bonczolásnál alkalmazott szakértőknek a
végtárgyaláskor tett előadása szerint a hulla jobb lábán
jelentkezett folt lemosás és posztóval történt dörzsölés után
elenyészett a nélkül, hogy annak helyén a lábon észrevehető jel
maradt volna hátra. Bebizonyitottnak nem vehető tehát, hogy
Solymosi Eszter anyja és Szakolczai Julcsa tanu által emlitett
tehéntaposásnak nyoma a hulla lábán mint hegedt seb és különösen
ismertető jel meg lett volna.</p>
<p>Az orvosi szakértők véleménye tehát és a felismerési eljárás
eredménye nem nyujtanak biztos támpontot arra nézve, hogy a
hullának Solymosi Eszterével való azonossága vagy nem azonossága
teljes határozottsággal megállapitható legyen.</p>
<p>Áttérve Smilovics Jankel és Herskó Dávid vádlottak vallomására,
ezen vádlottak egy hullának a Tiszán történt usztatását a vizsgálat
folyamán beismerték és beismerő vallomásukat a törvényszék előtt a
hitelesités alkalmával megtartották, azonban figyelemmel egyrészt
arra, hogy a szakértők véleménye alapján nem zárható ki annak
lehetősége, hogy a kérdéses hulla Solymosi Eszteré volt, másrészt
pedig arra, hogy nevezett vádlottak első kihallgatásuk alkalmával
hullacsempészetről mit sem tudtak, hogy Herskó Dávid, Matej
Ignáczczal, Smilovics Jankel pedig Herskó Dáviddal lett szembesités
után tették későbbi beismerő vallomásukat, mindketten <span class=
"pagenum"><a name="Page_247" id="Page_247">-247-</a></span> pedig
utóbb ebbeli vallomásukat visszavonták; továbbá tekintve, hogy
Smilovics Jankel a hullacsempészet czélját különféleképen adta elő,
hogy nem egyezik meg Herskó Dáviddal azon körülményre nézve, hogy
Kerecsenynél, hol értekezhetett Herskó Dáviddal, a hulla átadása és
szállitása felől, sajkán, ennek tutajához bement-e, ugy a mint ő
állitotta, vagy pedig a partról Kerecseny mellett elhaladt és ki
sem kötött s Herskó Dávidnak zsidóul odakiáltva, a mint Herskó
Dávid elbeszélte. Ugyanők meg nem egyeznek abban sem, hogy a hulla
usztatásáért Smilovics mily összeget adott Herskónak, hol történt a
pénz átadása, és először arra nézve is különbség volt
vallomásukban, hogy Tárkánynál a hulla átadása miként
eszközöltetett. Smilovics azonkivül beismerő első vallomásában azt
állitotta, hogy a hullát felöltöztetve hozták neki Szent-Mártonba
és ruházatát is leirta, a mi pedig meg nem egyezik azzal, a mit
Herskó Dávid állit, hogy a ruha Tisza-Eszláron alól a ladányi
oldalon adatott rá a hullára.</p>
<p>Mind olyan apróbb mellékes körülmények ugyan, de arra engednek
következtetni, hogy mindkét vádlott beismerő vallomása nem volt
őszinte, főleg ha figyelembe vétetik, hogy Csepkanics Jura első
vallomása és a végtárgyalásnál tett előadása szerint a kérdéses
hullát, a melyről, midőn ő legelőször megpillantotta, nem is tudta,
hogy miféle tárgy, a Tisza sodra és a szél iránya vitte a többi
tutajtól hátramaradt azon tutaj felé, melyen ő és Matej Ignácz
voltak alkalmazva. A hulla <span class="pagenum"><a name="Page_248"
id="Page_248">-248-</a></span> a tutaj alá került, csakhamar onnan
kibukkant és a szél iránya által a Csonka-Fűzeshez vitetett, hol a
füzesben fennakadt; a mely előadást támogatja azon körülmény is,
hogy Herskó Dávid 16 tutajostársa közül sem a hulla átadását, s
Matej tutaja alá kötését Tárkánynál, sem a ruhákat hozott
asszonynak a Tiszán lett átkelését, a ruha átadását Ladánynál, sem
végre a hulla felöltöztetését az egy Matej Ignáczon kivül senki sem
látta; legfőképen pedig az, hogy Smilovics Jankelt a végtárgyalás
alkalmával Veil Sámuel tanu megtekintvén, felismerte benne azon
egyént, kivel neki mult évi junius 11-én, akkor t. i., mikor
Smilovics Jankel beismerése szerint Szent-Mártonban és Tárkányban a
hulla szállitása és ott átadása végett Kerecsenyből távol kellett
volna lenni, Kerecsenyben dolga volt. Veinstock Ignácz tanu is
bizonyitja, hogy Smilovics mult évi junius 11-én csakugyan
Kerecsenyben volt; idejárul, hogy Fogel Amsel, ki Smilovics
állitása szerint a hulla szállitására megbizást és pénzt adott,
tanukkal igazolja, hogy m. év junius 6 vagy 7-én Smilovicsnak
Kerecsenyben a hullaszállitásra megbizást nem adhatott, mivel azon
időben távol Váriban fát terhelt, honnan emberei állitása szerint
sehova sem távozott, mig a terhelés befejeztével onnan el nem
indultak. Kerecsenyben pedig ki sem kötöttek, s Eszenyben, miként
Bayer Herman tanusitja, csak mult év junius 2-án állott meg.</p>
<p>Végre Smilovics Jankel azt állitotta, hogy a hullát mult évi
junius 11-én Grósz Márton és Klein Ignácz vádlottaktól vette át,
kiknek tagadása ellenében nincsen <span class="pagenum"><a name=
"Page_249" id="Page_249">-249-</a></span> semmi bizonyiték, hogy ők
a mondott napon Szent-Mártonban jártak volna. A végtárgyalás
alkalmával kitünvén, hogy Klein Ignácz, Antal Mátyás kocsiját mult
évi pünkösd előtt, május havában kérte volt kölcsön egyszer más
czélra és csak annyi időre, a mely idő alatt a
T.-Eszlár-Szentmártoni utat oda és vissza meg nem tehette.</p>
<p>Matej Ignácz tanunak vallomása azért nem vétethetik a
hullacsempészet igazolására bizonyitéknak, mivel ő is legelső
kihallgatásakor a többi 15 tutajostárs vallomásával egyezőn mit sem
tudott, később a hulla szállitását körülményesen elbeszélte ugyan,
de Huszton a községi előljáróság előtt, majd M.-Szigeten a
vizsgálóbiró előtt a hullaszállitás történetét visszavonta. E
mellett ő is több körülményt különféleképen adott elő. Először azt
állitotta, hogy az 56 frtot Herskó Dávidtól Tokajban kapta,
vallomásának hitelesitésekor pedig előbbeni előadása
helyreigazitásául Herskó Dáviddal megegyezőleg Kerecsenyt jelölte
meg, a hol pedig, minthogy ki sem kötöttek, és itt Herskó
Smilovicstól pénzt nem is kaphatott, az emlitett összeget meg nem
kaphatta. Utóbb a végtárgyaláskor ismét azt állitotta, hogy az 56
frt Tokajban lett neki kifizetve. Állitása szerint Smilovics Jankel
gúzsnál fogva huzta a vizben a hullát, Smilovics és Herskó állitása
szerint pedig a hulla hozatala egy kis tutajon történt.</p>
<p>Cserés Andrásné tanunak Groszberg Leon és feleségére tett
terhelő vallomása ellen szól azon körülmény, hogy állitása szerint
Groszberg Leonné a hullafelöltöztetés <span class=
"pagenum"><a name="Page_250" id="Page_250">-250-</a></span> napján
alkonyatkor már visszatért volna a ruhák átadása végett tett
utjából, Matej Ignácz vallomása szerint pedig a ruha átadása oly
későn történt, hogy a sötétség miatt ő az átadó asszonyt fel nem
ismerhette. Azonkivül nem valószinü, hogy Groszberg és neje, kiknek
érdekükben állott e titkot megőrizni, nevezett tanu előtt, ennek
vallomásában előadott dolgokról beszéltek volna, tudomásuk lévén,
hogy a zsidó beszédet megérti.</p>
<p>Ezeknél fogva figyelemmel arra is, hogy a gyilkosság vádja
Svarcz Salamon és társai ellen nem lévén bebizonyitva, a
gyilkossági tett elpalástolására vonatkozó bűnpalástolásról sem
lehet szó; és hogy a hullának honnan történt megszerzése a
vizsgálat által nem lett külön bebizonyitva, ugy a beismerésben
volt Smilovics Jankelt és Herskó Dávidot, mind pedig a folytonos
tagadásban volt és immár Smilovics Jankel visszavont vallomásával
egyáltalában nem terhelhető Vogel Amsel, Grósz Márton és Klein
Ignácz vádlottakat a bűnpártolás vétségének vádja és
következményeinek terhe alól felmenteni kellett.</p>
<p>Kelt Nyiregyházán, 1883 augusztus hó 2-án.</p>
<div class="figleft">
<p><i>Kornis Ferencz</i>, s. k.<br />
kir. tszéki elnök.</p>
</div>
<div class="figright">
<p><i>Simon Viktor</i>, s. k.<br />
kir. tszéki t. jegyző.</p>
</div>
<span class="pagenum"><a name="Page_251" id=
"Page_251">-251-</a></span>
<h3>II.</h3>
<p class="summary">(A budapesti királyi itélőtáblának mint
másodbiróságnak itélete s annak indokai.)</p>
<p>Ő Felsége a király nevében!</p>
<p>40881. B. 1883. szám. A budapesti kir. itélőtábla gyilkosság
büntette, illetőleg abban való részesség miatt jogerős
vádhatározattal vád alá helyezett Svarcz Salamon, Bukszbaum
Ábrahám, Braun Lipót, Vollner Herman, Sarf József, Junger Adolf,
Braun (másnéven Brenner) Ábrahám, Lusztig Sámuel, Veiszstein Lázár,
Taub Emánuel, és bűnpártolás miatt vád alá helyezett Fogel Amsel,
Smilovics Jankel, Herskó Dávid, Grósz Márton és Klein Ignácz elleni
bűnügyet, melyben a nyiregyházai kir. törvényszék 1883. évi
augusztus hó 2-án 2844. szám alatt felmentő itéletet hozott, özv.
Solymosi Jánosné részéről bejelentett felebbezés folytán és
hivatalból is 1883. évi deczember hó 22-én tartott nyilvános
ülésében vizsgálat alá vevén, következőleg</p>
<p class="center"><i>itélt:</i></p>
<p>Az elsőbiróság itéletét a kir. itélőtábla helybenhagyja.</p>
<p class="center"><i>Indokolás.</i></p>
<p>Jelen ügyben hozott elsőbirósági felmentő itéletben ugy a kir.
ügyészség, mint vádlottak megnyugodtak; egyedül özv. Solymosi
Jánosné élt felebbezéssel. Mindenekelőtt az vizsgálandó tehát,
van-e özv. Solymosi Jánosnénak felebbezési joga? Az elsőbiróság
özv. Solymosi Jánosné részéről bejelentett felebbezést vissza nem
utasitotta, s irásban benyujtott indokait 1883. évi 2948. sz.
<span class="pagenum"><a name="Page_252" id=
"Page_252">-252-</a></span> a. kelt végzésével fölterjeszteni
rendelte. Eme tényei által kifejezést adott annak, hogy özv.
Solymosi Jánosnét a felebbezésre jogositottnak tartja. A fölebbezés
emez elfogadásához csatlakozik a kir. itélőtábla is, mert a kir.
Curia 1882. évi junius hó 5-én tartott teljes üléséből 9. sz. a.
kelt döntvényében azt mondotta ki, hogy a kir. törvényszék hatósági
körébe tartozó büntetendő cselekmény miatt inditott bűnvádi ügyben
az alsóbbfoku biróságok által hozott felmentő itélet, vagy
megszüntető határozat esetében a magánjogi elégtételre jogositott
közvetlenül sértett vagy kárositott, a mennyiben az ebbeli
elégtétel iránti igényét bejelentette, és arról le nem mondott, ha
a kir. ügyész nem felebbezett, jogositva van a fölebbezési
perorvoslatot, a kir. ügyészre nézve fennálló feltételek mellett és
hatálylyal használni.</p>
<p>Ebből folyólag, miután kétség sem férhet ahhoz, hogy özv.
Solymosi Jánosné mint anya, az elbirálás tárgyát képező vádbeli
cselekmény által kárositottnak tekintendő; és miután ama
kérvényében, melyet a tárgyalásnál való képviseltetése iránt
beadott, erre vonatkozó igényét bejelentette; és végre – miután
jelen ügy különben is hivatalból felülvizsgálandó: nincs ok arra,
hogy a nevezett panaszos fölebbezése visszautasittassék.</p>
<p>Hivatalból pedig azért volt a jelen ügy felülvizsgálandó, mert a
jogérvényes vádhatározat gyilkosságra, – tehát olyan büntettre
irányult, mely a fennálló törvénykezési gyakorlat szerint akár
felmentő, akár <span class="pagenum"><a name="Page_253" id=
"Page_253">-253-</a></span> büntető itélet esetében hivatalból való
felülvizsgálat tárgyát képezi.</p>
<p>A vádhatározatnak másik tárgyát képező bűnpártolás pedig a
nevezett föbenjáró büntettel való szoros összefüggése miatt vált
szintén hivatalból felülvizsgálandó.</p>
<p>Az ügy ezen teljes megvizsgálásánál feltünt, hogy a
közegészségügyi tanácsnak a bizonyitási eljárás fontos adatát
képezhető véleménye indokolva nincs. Egyéb hiányok is mutatkoztak.
Minthogy azonban a kiegészitéstől most már eredmény nem várható: a
kir. itélőtábla a következőkben az ügy érdemleges vizsgálatába
bocsátkozott.</p>
<p>Svarcz Salamon, Bukszbaum Ábrahám, Braun Lipót, Vollner Herman a
kir. törvényszék 1882. évi ápril hó 16-án 1430. sz. a. kelt
végzésével azért helyeztettek vád alá, hogy Solymosi Eszter
tisza-eszlári hajadont 1882. évi április hó 1-én a tisza-eszlári
zsidó templomban előre megfontolt szándékkal megölték, Sarf József,
Junger Adolf, Braun (Brenner) Ábrahám, Lusztig Sámuel, Veiszstein
Lázár, Taub Emánuel pedig azért, hogy Solymosi Eszternek előre
megfontolt szándékból való megöletését szándékosan előmozditották,
végre Fogel Amsel, Smilovics Jankel, Herskó Dávid, Grósz Márton és
Klein Ignácz azért helyeztettek vád alá, hogy előbb emlitett
vádlottaknak segitséget nyujtottak arra nézve, hogy az irányukban
folyamatba tett büntető eljárásnak, sikerét meghiusitsák. A vád
képviselője a vádbeli cselekmény állitott belső indokának
hiányából, már a végtárgyalás kezdetekor reámutatott a vád
tarthatatlanságára; <span class="pagenum"><a name="Page_254" id=
"Page_254">-254-</a></span> az eljárás befejeztével pedig
határozottan kijelentette a vádtól való elállását. A királyi
itélőtábla eme vádtól való elállás miatt sem tarthatta magát
felmentettnek azon kötelezettség alól, hogy a jogerőre emelkedett
vádhatározattal meginditott ezen ügyet hivatalból
fölülvizsgálja.</p>
<p>Ezt téve: az ügy elbirálásánál döntő kérdésül azt tekinti: hogy
a vádbeli cselekmény Solymosi Eszter élete ellen elkövettetett-e
vagy nem? A bizonyitási eljárás e tekintetben két kiemelkedő
terhelő adatot tartalmaz. Egyik Sarf Móricz vallomása; másik a
tisza-dadai Csonka-Fűzesben 1882. évi junius hó 18-án talált
hulla.</p>
<p>Sarf Móricz a Nagyfaluban felvett vallomási jegyzőkönyv szerint
azt adta elő, hogy az ő apja, Sarf József 1882. évi április hó 1-én
déli 11–12 óratájban, az utczáról hivta be lakásukba az ott
elhaladó Solymosi Esztert a végett, hogy az asztalról vegye le a
gyertyatartókat. Solymosi Eszter e hivásnak engedelmeskedett,
bement Sarf József lakásába, levette a gyertyákat az asztalról, egy
székre felállva feltette a sifonra. Midőn az öt gyertyatartót
felrakta, akkor bement oda egy koldus zsidó (Vollner Herman), a ki
Solymosi Esztert behivta a zsidó templomba, a kit kezén fogva a
szobából kivezetett. Sarf Móricz szülei a szobában bentmaradtak, ő
kiment a zsidó koldus és Solymosi Eszter után az udvarra, látta,
hogy azok bementek a templomba; kevés idő mulva a templomból
jajgatást hallott. 3–4 segélykiáltást, oly formán: »emberek!
segitség!« <span class="pagenum"><a name="Page_255" id=
"Page_255">-255-</a></span> Ekkor oda szaladt a templomajtóhoz,
próbálta kinyitni, de zárva találta; azután benézett a kulcslyukon,
melyben nem volt benne a kulcs; és látta, hogy a leány a földön
feküdt egy ingben, ruhái az asztalon voltak. A leányt a téglási
(Braun Lipót) és tarczali (Bukszbaum Ábrahám) idegen metszők és a
zsidó koldus (Vollner Herman) a földön lenyomva tartották. Svarcz
Salamon tisza-eszlári metsző épen akkor vágta meg a nyakát, a
rendes asztali késnél valamivel hosszabb és sokkal szélesebb
pengéjü késsel. Egy vágást tett a nyakán s azután a másik két
metsző és a koldus zsidó felemelték a leány testét, Svarcz Salamon
egymásután két veres cserép tányért tartott feje alá s abba vért
csorgattak, azután a vért egy nagy fazékba öntötték. Mikor a vért
kicsorgatták: felöltöztették a leányt. Azalatt, mig a leányt
felöltöztették, a belső templomból kijött még hozzájuk Lusztig
Sámuel, Braun Ábrahám, Veiszstein Lázár és Junger Adolf, ezek is
körülállották a leány testét, mialatt azt öltöztették.</p>
<p>Sarf Móricz eme vallomását a tárgyalás során beható
keresztkérdések után is, lényegében fenntartotta, – és szivósan
ragaszkodott ahhoz, hogy látta, midőn Solymosi Esztert a zsidó
templomban megölték.</p>
<p>Sarf Móricz eme vallomásához a bizonyitási eljárás során
következő jelenségek és körülmények csoportosultak:</p>
<p>1. Solymosi Esztert gazdasszonya Huri Andrásné 1882. évi április
hó 1-ső napján délelőtt 10 és félóra tájban küldötte Kohlmájer
József boltjába festék bevásárlása <span class="pagenum"><a name=
"Page_256" id="Page_256">-256-</a></span> végett, s a
szomszédságban lakó Csordás Gáborné és Lánczi Gáborné szintén
megbizták a leányt, hogy a nevezett boltban egyiknek patkószeget s
a másiknak szintén festéket vegyen. A szóban levő bolt
Tisza-Eszlárnak Ófalu részében van, hova Solymosi Eszternek az
Ujfalu részből akép kellett megtenni az utat, hogy ugy menet mint
jövet Sarf József zsidó egyházfi lakása mellett és a zsidó templom
közelében kellett elhaladnia.</p>
<p>2. Lánczi József és Hrabár Gyula tanusitották, hogy Solymosi
Eszter délelőtt 10–11 óra tájban haladt Ófalu felé. Látta a
nevezett leányt már Ófaluban nénje: Solymosi Zsófi és annak gazdája
Rozenberg Herman, Kohlmájer József bizonyitja, hogy Solymosi Eszter
a kérdéses napon, ebéd előtt félórával csakugyan megjelent
boltjában, veres és kék festéket vásárolt és onnan kevés időzés
után távozott; Solymosi Zsófi a visszatérő Solymosi Eszterrel ismét
találkozván, látta, hogy kendőjében vitte a bevásárolt tárgyakat,
Hajdu József szintén látta a leányt 11–12 óra közt Ófaluból a
Lánczi József szegletéig menni, de nem látta az ott levő gáton
átmenni, Szabó Juliánna, Tanyi Gábor ugyanazon időtájban látták a
Pap József malma előtt elhaladni; Jakab János kevéssel délelőtt
látta Lichtman József háza előtt elsietni, mig Tapasztó Miklós
arról tett tanuságot, hogy még nem volt dél, midőn látta – nemcsak
az emlitett gátig, de azon is áthaladni.</p>
<p>3. A vizsgálat gyakorlati szemle utján megállapitotta, hogy
Solymosi Eszternek – gazdasszonyától fél 11 <span class=
"pagenum"><a name="Page_257" id="Page_257">-257-</a></span> órakor
kiindulva, s beszámitva a boltban és nénjével töltött időt, a zsidó
templomhoz 11 óra 47 perczkor kellett érkeznie.</p>
<p>4. Özv. Lengyel Istvánné a kérdéses napon kora délután a házának
tőszomszédságában levő zsidótemplom felől 3-szori kiáltást hallott,
olyformán, mintha azok a föld alól jönnének. Özv. Fekete Jánosné a
templomból délelőtt 10–11 óra közt hazafelé ment, a zsidó templom
felől sirást hallott és a templomajtónál két zsidót látott
állani.</p>
<p>5. A lánya keresésére indult anyát, özv. Solymosi Jánosnét, ugy
Sarf József, mint neje azzal biztatták, hogy lánya megkerül; volt
ilyen eset már Nánáson is, akkor is a zsidókat gyanusitották.</p>
<p>6. Gyanus körülménynek tekintette a vizsgálat azt is, hogy éppen
abban az időben több napig idegen metszők voltak Tisza-Eszláron s
ott ismeretlen koldus zsidó család ezekkel egy időben tartózkodott;
hogy a zsidó templomban ugyanaz éjjel, szokatlan időben gyülekezet
tartatott; továbbá Solymosi János arról tett tanuságot, hogy éjjel
1 órától ½2-ig különböző csoport zsidó 3–4 izben ment Grósz Márton
istállójának háta mögötti zsidó templom felé; Cserés Andrásné pedig
a tárgyalás során azt tanusitotta, hogy az emlitett időtájt
Groszberg Leó udvarában csoportosultak a zsidók és ott Groszberg
Leó tördelve kezét jajgatott: »istenem, mit cselekedtünk!« majd
villa, ásó kapa után kiabáltak.</p>
<p>7. Solymosi Eszter eltünése utáni napokban Sarf <span class=
"pagenum"><a name="Page_258" id="Page_258">-258-</a></span> József
kisebbik fia, Samu, szavakat ejtett el egy magyar lányról, kit »a
metsző bácsi megvágott«.</p>
<p>8. A vizsgálat az 1882. évi május 19-én foganatositott szemle
alkalmával a zsidó templom előpitvarában a földet ugy találta, hogy
a frissebb tapasztás nyomait mutatja. Ugyanakkor özv. Lengyel
Istvánné háza tövében a zsidó templom kertjében 57 cm. hosszu és 57
cm. széles és 51 cm. mély frissen hányt gödröt talált, mely valami
edény elhelyezésére észleltetett alkalmasnak. Azonkivül a Sarf
József lakásában levő fürdőhelyiségben egy gödör találtatott, mely
az első szemle alkalmával nem volt ott.</p>
<p>9. Lichtman József 1882. évi május 29-én özv. Solymosi Jánosnét,
ennek előadása szerint, 1000 forinttal kecsegtette, ha éjjel haza
érkezendő leányát nem tagadja meg. Hasonló módon, bár kisebb összeg
emlitésével kecsegtette Einhorn Józsefné is.</p>
<p>10. Ugyancsak özv. Solymosi Jánosné előadása szerint Róth
Borbála zsidó asszony nála megjelent, magát keresztény nőnek adta
ki; az eltünt Solymosi Eszter ingét babonás czélokra való
hivatkozással akarta tőle kicsalni.</p>
<p>Azonban mindeme körülmények nem önállóan, hanem csak Sarf Móricz
vallomásához viszonyitva birhatnak bizonyitó erővel. – Első sorban
tehát az vizsgálandó: van-e Sarf Móricz érintett vallomásának
büntetőjogi értéke? A kir. itélőtábla ugy találta, hogy Sarf Móricz
vallomása a bizonyitás értékét nélkülözi. És pedig először: kora,
valamint egyéb személyes tulajdonai és <span class=
"pagenum"><a name="Page_259" id="Page_259">-259-</a></span>
viszonyai miatt. Ugyanis nevezett tanu életkora hiteles anyakönyvi
kivonattal meg nem állapitható, de az e tekintetben beszerzett
bizonyitékokból annyi kétségtelenül kiderül, hogy 12-ik életévét
tulhaladta ugyan, de a 16-ikat még be nem töltötte. Kétely forog
fenn az iránt is, hogy terhelő vallomását szabad akarattal s
elfogultság nélkül tette-e? Mert az előnyomozat alatt
csendbiztosnak adatott át, ez által saját lakhelyére szállittatott,
hol az eljárás szabályai szerint meg nem engedett időben kikérdezés
alá vétetett. Továbbá 1882. évi augusztus hó 23-tól, a végtárgyalás
ideje alatt is a közigazgatási hatóság gondozása illetőleg a megyei
várnagy felügyelete alatt állott. Végre a mint ezt az elsőbirósági
itélet is kiemelte, a tárgyalás során vallása és hitsorsosai, tehát
a vádlottak iránt is, megvetést és gyülöletet tanusitott.</p>
<p>De kifogás alá esik nevezett tanunak vallomása annak belső
tartalmánál fogva, mert nem határozott. Ugyanis első kihallgatása
alkalmával azt adta elő, hogy atyja (Sarf József) hivta be a
leányt. Később azt állitotta, hogy ő hivta be atyja rendeletéből.
Továbbá ellentétes nyilatkozatokat tett arra nézve is, hogy az
általa állitólag szemlélt tény alkalmával Solymosi Eszter milyen
helyzetben feküdt és hogy ingén vér volt-e? Kifogás alá esik
vallomása, mert nem is valószinü. Ugyanis a vallomása által
terheltek előre nem tudhatták, hogy Solymosi Eszter Ófalu felől fog
jönni, s mert igy vádlottak Solymosi Eszter megölésére tervszerü
előkészületeket nem tehettek, holott a vádbeli <span class=
"pagenum"><a name="Page_260" id="Page_260">-260-</a></span>
cselekményt tervszerü előkészület nélkül végre nem hajthatták.
Valószinütlen vallomása azért is, mert a zsidó templom járt út
szélében esik és sem az idő, sem a hely a vádbeli cselekmény
elkövetésére nem volt alkalmas. Nem valószinü továbbá azért, mert
saját állitása szerint, a midőn egy óra mulva az esemény
szinhelyére visszatért és Vollner Herman utasitása folytán a
templomajtót becsukta: sem vérnyomokat, sem hullát nem talált. A
templomban a hulla elrejtésére szolgáló hely nem lévén, vélekedése
szerint a hullát az ablakon át kellett a tetteseknek az ott levő
szalmaboglyába elrejteni, holott a vádbeli cselekmény vérnyomok
nélkül nem volt elkövethető, a szalmaboglya pedig a hulla
elrejtésére nem szolgálhatott. – Ugyanis a szalmaboglya
átkutattatván, a büntettre mutató nyomok abban nem találtattak. De
különben is Bátori Gábor és Bátori Gáborné tanusitása szerint
sokkal kisebb volt, semhogy a zsidó templom ablakát elfödte volna
és igy a nevezett tanuk, vagy családjukhoz tartozók, kik a kérdéses
időben otthon és gyakorta a ház előtt tartózkodtak, a közvetlen
szomszédságukban levő zsidó templom amaz ablakát láthatták, mely
alatt az érintett boglya volt. Nem valószinü tehát, hogy ezen
boglyát választhatta volna valaki bűnjel elrejtésére.</p>
<p>De kifogás alá esik végre Sarf Móricz vallomása azért is, mert
némely kideritett ténykörülménynyel ellentétben áll. Ugyanis
Bukszbaum Ábrahámot illetőleg Varga Katalin és Ziszman Jakab
családtagjainak tanuságtétele által bebizonyult, hogy nevezett
vádlott <span class="pagenum"><a name="Page_261" id=
"Page_261">-261-</a></span> a Sarf Móricz által mondott helyen és
időben a vádbeli cselekmény elkövetésénél közre nem működhetett.
Ellenkezik továbbá a kinyomozott ténykörülménynyel Sarf Móricz ama
vallomása is, hogy az a kendő, melyben Solymosi Eszter, a festéket
vitte: sárga volt, mert ezen kendő szine feketének és fejér
pettyesnek bizonyult. Végre azért, mert a végtárgyalás elrendelése
és 1883. évi julius 17-én foganatositott helyszini szemle
alkalmával, az eszközlött kisérletek alapján az elsőbiróság
megállapitotta, hogy Sarf Móricz a zsinagóga pitvarában, az általa
tanusitott tény utánzásaként a szereplőkül felállitott egyéneket
vagy éppen nem, vagy homályosan láthatta, ugy, hogy azokat, bár
névszerint ismerte, megnevezni nem tudta; megállapitotta továbbá,
hogy a megöltnek állitott leány vérének a csuporba öntés iránt
eszközölt jelenetezését éppen nem észlelte.</p>
<p>Áttérve most már ama jelenségekre és körülményekre, melyek Sarf
Móricz terhelő vallomása mellé csoportosulnak, ezek abból a
szempontból mérlegelendők, vajjon nyujtanak-e önmagukban
bizonyitékot arra, hogy Solymosi Eszter ellenében, a Sarf Móricz
által előadott időben és helyen a vádbeli cselekmény
elkövettetett?</p>
<p>A vizsgálat és vádhatározat elfogadta alapul Huri Andrásné amaz
előadását, hogy Solymosi Eszter fél 11 órakor indult el hazulról
Kohlmájer boltjába. Azonban Huri Andrásné emez előadása,
tekintettel arra, hogy ő e tekintetben tudomásának alapos okát nem
adta és a tárgyalás során előzőleg nyilatkozott amaz időre nézve,
midőn Solymosi Eszter keresésére indult, biztos <span class=
"pagenum"><a name="Page_262" id="Page_262">-262-</a></span> alapul
el nem fogadható. A többi tanuk is, kik Solymosi Eszterrel a
kérdéses időben találkoztak, illetőleg azt a Kohlmájer boltjából
visszatérőben látták, az órának meghatározását részint a déli
harangozáshoz, részint az ebéd idejéhez, sőt Tapasztó Miklós a
lóetetés idejében számitották. Ezen számitások különfélesége és
ingatagsága tehát nem zárja ki azt, hogy az időpont
meghatározásánál tévedésben lehettek. Erre mutat Solymosi Zsófi
vallomása, ki azt az időt, midőn Solymosi Eszterrel a
Kohlmájer-féle boltból való visszatérésekor találkozott és beszélt,
vizsgálati vallomásában déli 12 órát megelőzőnek állitotta, a
tárgyalás során azt adta elő, hogy ebéd után volt, de még nem mult
egy óra; végre kijelentette: nem tudja, mennyi idő volt. És habár
Rozenberg Rózsi amaz előadására, hogy délután egy óra volt, midőn
Solymosi Eszterrel annak nénje Solymosi Zsófi találkozott, sulyt
fektetni nevezett tanu koránál fogva nem lehetett; habár Frenkel
Sámuel az az előadása, hogy Huri Andrásné a kérdéses alkalommal két
izben küldötte Solymosi Esztert a többször megjelölt boltba, mint
nem saját tapasztalaton alapuló, figyelembe nem is vehető: a
fentebb kiemelt ingatag alapra fektetett tanuvallomások alapján nem
lehetett bizonyitottnak tekinteni, hogy Solymosi Eszter Ófaluból
oly időben távozott, hogy a zsidó templomhoz érkezhetett abban az
időpontban, mely összeesik a Sarf Móricz előadásában foglalt amaz
időponttal, midőn szerinte a vádbeli cselekmény végrehajtatott;
annál kevésbbé pedig, mert özv. Solymosi Jánosné az eltünés után
kevés <span class="pagenum"><a name="Page_263" id=
"Page_263">-263-</a></span> napok mulva (április 4-én) a szolgabiró
előtt azt adta elő, hogy leánya délelőtt 9–10 óra között tünt el, a
mint ezt a szolgabiró jelentése alapján közzétett körözvény
tanusitja. Sőt e tanuvallomások által az sincs kételyt kizárólag
eldöntve, hogy Solymosi Eszter a zsinagóga, illetőleg Sarf-féle
lakház mellett a Kohlmájer-féle boltból visszajövet egyáltalán
elhaladt-e? Mert abban az irányban látta ugyan több tanu haladni,
mely a Kohlmájer boltból gazdasszonya Huri Andrásné házához vezet
és a zsidó templom mellett visz el; a tanuvallomások utalnak arra,
hogy sietett, hogy a bevásárlott tárgyakat kellő időben kézhez
adhassa; a bizonyitási eljárás semmi jelenséget nem tüntet föl,
hogy oka volt utirányát megváltoztatni; ifju életének nem voltak
oly mozzanatai, melyek szökésre, vagy öngyilkosságra késztethették
volna; igazolva van, hogy öröm várta otthon: tehát jogos alapon
nyugszik az a következtetés, hogy hazaindult, és igy a
Kohlmájer-féle boltból a zsinagóga mellett kellett elhaladnia.
Azonban arra nézve, hogy a tiszai védgáton, melyen keresztül az
Ófaluból Ujfaluba vivő gyalogút vezet: valóban áthaladt, és uti
irányát valamely véletlen közbejötte miatt nem változtatta-e meg,
egyedül Tapasztó Miklós fentebb érintett vallomása szolgáltat
adatot, mely vallomás hitelessége ellen azonban aggály merült fel,
minthogy nevezett tanu a vizsgálat első napjaiban, más kérdésben
ugyan, de ez ügyet illetőleg kihallgattatott, mégis Solymosi Eszter
személyére vonatkozó eme jelentékeny tudomását fel nem emlitette;
másrészről a <span class="pagenum"><a name="Page_264" id=
"Page_264">-264-</a></span> védelem kifogásolta, hogy lóhátról is
észlelhette volna Solymosi Eszternek az emlitett gáton való
áthaladását; az e tekintetben tartott szemle pedig nem nyujt erre
nézve biztos támpontot.</p>
<p>A mi azokat a jelenségeket illeti, hogy özv. Fekete Jánosné és
özv. Lengyel Istvánné a zsidó templom felől sirást, illetve
segitség kiáltást hallottak: ezek a vádbeli cselekménynyel
összefüggésbe nem hozhatók. Özv. Fekete Jánosnénak különben is
módositott vallomása azért nem, mert azt adta elő, hogy 11 óra
volt, mikor hazaérkezett, utközben pedig testvéréhez is beszólott;
tehát az az egyetlen sirás forma hang, mely a zsidó templom felől
fülébe csapódott, Solymosi Esztertől nem eredhetett, a kit Sarf
Móricz előadása szerint Vollner Herman 11 és 12 óra közt vezetett a
templomba. Ezekhez járul, hogy Sarf Móricz 3–4 segélykiáltásra lett
figyelmessé, annak következtében ment a templomajtóhoz. Ha tehát
eme segélykiáltások utolsóját hallotta volna is özv. Fekete
Jánosné: akkor, a helyett, hogy a tanu előtte ismeretlen két zsidót
látott a templom ajtaja előtt állani, Sarf Móriczot kellett volna
ott megpillantania, ki a kulcslyukon nézte, midőn éppen elmetszette
a kés Solymosi Eszter nyakát.</p>
<p>De özv. Lengyel Istvánné vallomása sem hozható összefüggésbe a
vádbeli cselekménynyel. Mert a vizsgálat során azt adta elő, hogy a
tőszomszédságában levő zsidó templom felől kora délután, háromszori
kiáltást hallott, olyan formán, mintha azok a föld alól jöttek
volna; továbbá, hogy Sarf József neje, a mióta <span class=
"pagenum"><a name="Page_265" id="Page_265">-265-</a></span>
Solymosi Eszter eltünt, többször felkereste tanut, ámbár azelőtt
nem szokott odajárni és kérdezősködött: vajjon áthallatszik-e
hozzájuk a beszéd, vagy kiáltás a szomszéd zsidó templomból? Ennek
módositásául a tárgyalás során azt vallotta, hogy a kérdéses
kiáltás már estefelé történt, jól hangzott, s ugy tünt föl, mintha
a kapuból kiáltott volna tanunak, hogy jőjjön ki; továbbá, hogy
Sarfné nála a fentebbi módon, sohasem kérdezősködött. Ugyancsak a
tárgyalás során a vizsgálat alatti vallomásában foglalt eltérést
akkori betegségével mentegette.</p>
<p>Egyéb támogató adat hiányában Sarf József ama példázata sem
képez gyanujelt, melyet özv. Solymosi Jánosné előtt a nánási esetre
vonatkozólag tett. Mert igaz ugyan, hogy ama nyilatkozat tétele
előtt senki sem állitotta azt, hogy Solymosi Eszter eltünésével a
zsidók gyanusithatók és bár Solymosi Jánosnénak és Solymosi
Gábornénak a tárgyaláson tett vallomásaik szerint Sarf József eme
példázata költötte föl bennük a vádbeli cselekmény elkövetésének
gyanuját; mind azáltal sem ezen példázatnak, sem Sarf József és
Vollner Herman elejtett azon nyilatkozatának, hogy Solymosi Eszter
eltünése miatt reájuk baj háromolhatik, nem lehet több jelentőséget
tulajdonitani, mint csak azt, hogy olyan eset ismétlésétől
tartottak, mint a nánási volt.</p>
<p>De nem szolgálhat gyanus körülményül az sem, hogy a kérdéses
időben Tisza-Eszláron több idegen metsző és egy koldus zsidó család
is megfordult. Mert noha Cs. Nagy Jánosné és Csuga Dánielné négy
idegen <span class="pagenum"><a name="Page_266" id=
"Page_266">-266-</a></span> metsző megjelenését állitja, a
bizonyitási eljárás folyamán kiderült, hogy akkor Tisza-Eszláron
csak két idegen metsző tartózkodott, u. m.: Svarcz Salamon és Braun
Lipót. Ellenben Bukszbaum Ábrahám, a ki harmadik volna, abból az
okból jelent meg Tisza-Eszláron, mert azt hitte, hogy ott kántorság
van üresedésben.</p>
<p>Végre, hogy a zsidó koldus család is valóban koldulás végett
időzött ugyanott, arra nézve ellenadatok nem merültek föl.</p>
<p>Nem hozható összefüggésbe a vádbeli cselekménynyel a templomból
éjjel kisugárzó világosság sem. Ugyanis már a vizsgálat során
beigazoltatott, hogy Einhorn József és Ziszman Jakab közt a
pálinkamérés körül fennforgott vitás ügy kiegyenlitése czéljából
gyült össze a zsinagóga előcsarnokában Lichtman Jakab, Groszberg
Leon, Römer Jakab és a két vitás fél, kik ott eme kérdéssel 10–11
óráig foglalkoztak.</p>
<p>Nem fogadható el gyanu jelenségül a Solymosi János, ugy Cserés
Andrásné előadásában foglalt csoportosulás; mert Solymosi János a
Solymosi Eszterrel való testvéri kötelék miatt, Cserés Andrásné
pedig vádlottak iránt hangoztatott ellenszenvénél fogva,
aggálytalan tanuknak nem tekinthetők. De különben is, ha eme
csoportosulások igazolva volnának: a vádbeli cselekménynyel való
összefüggésök hiányzik.</p>
<p>Sarf József kisebbik fiának, Samunak elejtett szavai sem
érdemelnek figyelmet, nevezett fiunak fejletlen voltánál és ebből
folyólag a fogalmak értelem nélküli összezavarásánál fogva.
<span class="pagenum"><a name="Page_267" id=
"Page_267">-267-</a></span></p>
<p>A zsinagóga előpitvarának földjén észlelt frissebb tapasztás,
ugy a templom kertjében és a fürdőhelyiségben talált gödör
gyanujelenségül szintén nem szolgálhatnak. Mert az emlitett
frissebb tapasztás miként keletkezését Sarf József megfejtette, azt
adván elő, hogy az ott tanult iskolásgyermekektől származott. Ennek
ellenkezője és egyáltalában a vádbeli cselekményre való vonatkozása
pedig be nem bizonyittatott.</p>
<p>Hasonlóképen van a dolog a jelzett két rendbeli gödörrel.</p>
<p>A mit továbbá Lichtman József, Einhorn Józsefné és Róth Borbála
által özv. Solymosi Jánosné irányában tanusitott viselkedést
illeti: arra nézve a vádbeli cselekménynyel való összefüggés
hiányát már a vizsgálat, illetőleg a vádhatározat
megállapitotta.</p>
<p>A bizonyitási anyag másik kiemelkedő adata a tiszadadai
Csonka-Fűzesben 1882. évi junius 18-án talált női hulla. Özv.
Solymosi Jánosné eme hulla balkezére kötött kendőnek hason párját a
hulla feltalálásánál nyomban felmutatta, később ugyancsak általa a
hullán talált öltözet-darabokon létező foltok megfelelő darabjai
szintén felmutattattak. Azonkivül a hullán talált minden
öltözetdarabot s emlitett kézikendőt ugy özv. Solymosi Jánosné,
mint hozzátartozói s az eltünt leány közelebbi ismerősei
ugyanazonosokul találták a Solymosi Eszter által eltünésekor viselt
öltözetdarabokkal és kendővel.</p>
<p>A hullára nézve azonban felmerült az a kérdés, hogy vajjon az
Solymosi Eszter holtteste-e <span class="pagenum"><a name=
"Page_268" id="Page_268">-268-</a></span> vagy sem? Eme kérdés
tisztábahozatalára az elsőbiróság a felismerési eljárás
keresztülvitele mellett nem érte be a szakértő bonczolók, majd az
egyetemi orvostanárok véleményeivel, hanem az eltérő
szakvéleményeket a közegészségügyi tanács felülvéleménye alá
bocsátotta. A kérdés megoldása azonban a felmerülő ellentétes
adatok miatt nem sikerült.</p>
<p>Ugyanis arra nézve, hogy az emlitett hulla Solymosi Eszter
holtteste lehetett, kiemelkedőbb bizonyitékul szolgálnak: 1. A
hullán talált ruhanemüek azonossága, a Solymosi Eszter által
eltünésekor viselt öltözetdarabokkal. 2. A hulla karjára kötötten
talált kendő festéktartalma megegyezik az eltünést megelőző s már
előadott tény körülménynyel. 3. Solymosi Eszter szemeinek és
hajzatának szine megegyezik a hulla szeme és az egyetemi tanárok
által a hullán kimutatott hajcsonkok és szőrzetmaradványok ugy a
szempilla szinével. 4. Az egyetemi orvostanárok, valamint a
közegészségügyi tanács véleménye sem zárja ki azt, hogy a hulla oly
életkoru nőszemélyé lehet, a milyen az eltünt Solymosi Eszter
korának megfelel. 5. A hullán eszközölt hosszusági mérettel
ellenkező és Solymosi Eszterre vonatkozó határozottabb adat csak
Solymosi Zsófi ama bemondásában merült föl, hogy eltünt testvére
neki szeméig ért s e szerint annak testhossza a hulláétól
különbözött. Ez adat pontossága azonban megbizható nem lévén,
Solymosi Eszter testi térfogatának egyéb méretei pedig hiányozván:
nincs kizárva, hogy a Solymosi Eszter állitólagos magassága,
valamint szélessége és a hullán eszközölt <span class=
"pagenum"><a name="Page_269" id="Page_269">-269-</a></span> mérték
közti különbözet a halál és a vizben fekvés által előidézett
változásnak tulajdonitandó. 6. Nincs eldöntve teljes
bizonyossággal, hogy Szakolczai Julcsa által a hullában
feltaláltnak állitott, és Zurányi Kálmán tanu által részletesen
leirt heg valóban meg volt-e a hulla lábán vagy sem? Eme heg
állitólagos fenforgása a hullának Solymosi Eszter holttestével való
azonossága mellett bizonyit. 7. A budapesti szakértők az országos
művegyész által a hulla ruházatából kivont zsiranyagról
megállapitották, hogy a ruhák egy előre ment rothadásban levő
hulláról származtak.</p>
<p>Viszont arra nézve, hogy a dadai Csonka-Fűzesben talált hulla
nem az eltünt Solymosi Eszter holtteste, a következő felötlő
bizonyitékok merültek fel: 1. A felismerési eljárás alkalmával sem
az anya, sem a testvérek, sem a legközelebbi ismerősök az eltünt
leány holttestére reá nem ismertek. És bár a fölismerést a hulla
állapota, az eljárás módja gátolta is, mindazonáltal volt a
hullának egy ismertetőjele, mely arra enged következtetést, hogy a
hulla nem volt azonos Solymosi Eszter holttestével. Ugyanis az
egyetemi tanárok megállapitották, hogy az alsó fogsorban a hulla
egyik foga, szélével fedte a másikat. Eme jel, ha Solymosi
Eszternél meg volt volna, az anya előtt alig maradhatott
ismeretlen. – 2. A hulla kezein és lábain a bonczolók által észlelt
finomabb bőr; továbbá az egyik lábujjon talált tyukszem, a hosszu,
ápolt körmök. A szakértői leletet az egyetemi orvostanárok
csalódásnak jelzik; melyet szerintük a felhám hiánya, illetőleg a
fedetlen <span class="pagenum"><a name="Page_270" id=
"Page_270">-270-</a></span> körömágyak idéztek elő. De maguk is
megengedik, hogy a felhám az általuk később eszközölt vizsgálat
megejtéséig elpusztulhatott. Másfelől a körmöket illetőleg nem
foroghat fenn csalódás lehetősége, ha azok az ujjak hegyét
meghaladják. Azonkivül a bonczolást foganatositott szakértők
határozott leleteivel és amaz állitásaival szemben, hogy a kérdéses
körmök tényleg tulhaladták az ujjakat: az egyetemi tanárok
véleménye csak mint elvont feltevés mérlegelhető. Továbbá a
közegészségügyi tanács ama kijelentésével, hogy nem valószinü a
hullának 14 napnál s talán még néhány napnál hosszabb ideig a
vizben való léte, nemkülönben ama kinyilvánitásának: »valószinübb,
hogy az illető életében rendszerint nem foglalkozott durvább
munkával és nem járt mezitláb«, egyszersmind döntött a felett is,
hogy a jelen esetben nem fogadta el a maczeráczió elméletét oly
keretben, mint az az egyetemi tanárok véleményében foglaltatik.
Ebből folyólag nagyobb valószinüség van a mellett, hogy nem
hiányzott a végtagokról a felhám. Ugyanazért a hullavizsgálat körül
elsőizben eljárt szakértők fentebb felhozott lelete is a mellett
tanuskodik, hogy a hulla nem lehetett Solymosi Eszteré, kinek
végtagjain az érintett jelenségek, foglalkozásmódjához képest nem
fordulhattak elő.</p>
<p>Mindezek szerint, egyenlően nyomatékos okok forognak fent ugy
arra, hogy a szóban levő hulla Solymosi Eszteré, mind pedig arra,
hogy nem Solymosi Eszteré. Éppen azért határozott és minden
kétséget kizáró következtetés azokból nem is volt vonható. A kétség
folytán ugy ama <span class="pagenum"><a name="Page_271" id=
"Page_271">-271-</a></span> föltevés, hogy a tisza-dadai
Csonka-Fűzesben talált hulla azonos Solymosi Eszter holttestével,
mint annak ellenkezője: a bizonyitási eljárás anyagához
viszonyitandónak mutatkozik. Akár az egyik, akár a másik volna is
eme feltevések közül igazolva, bizonyitékot a vádbeli cselekmény
tekintetében nem képezne. Nem pedig azért, mert ha a hulla Solymosi
Eszteré, határozottan tanuskodik a hulla az ellen, hogy a nevezett
leány oly módon vesztette életét, mint Sarf Móricz állitja. Viszont
ha a hulla nem Solymosi Eszteré: akkor az még az iránt sem
szolgáltat bizonyitékot: hogy Solymosi Eszter valóban meghalt; mert
a hullán talált ruházatok magokban véve nem elegendők annak
bizonyitására sem, hogy közvetlenül Solymosi Eszter hullájáról
kerültek. Sőt eme ruhák a vádbeli cselekmény ellenkezőjét
bizonyitják: mert nincs rajtok vérnyom. És e szerint maguk a ruhák
is czáfolatot szolgáltatnak arra nézve, hogy a vádbeli cselekmény
azon módon követtetett el, a mint azt Sarf Móricz előadta. Minthogy
tehát Sarf Móricz vallomása büntetőjogi értékkel nem bir, sem az a
mellé csoportositott adatok, jelenségek és körülmények annak sulyt
nem kölcsönözhetnek; minthogy a tisza-dadai Csonka-Fűzesben talált
női hulla a vádbeli cselekménynyel határozottan összefüggésbe nem
hozható: ezeknél fogva tehát nem állapitható az meg, hogy Solymosi
Eszter személye ellen a kérdéses napon és helyen a vádbeli
cselekmény elkövettetett. Ugyanazért ez indokokból a kir.
itélőtábla helybenhagyta az elsőbiróságnak Svarcz Salamon,
<span class="pagenum"><a name="Page_272" id=
"Page_272">-272-</a></span> Bukszbaum Ábrahám, Braun Lipót, Vollner
Herman, Sarf József, Junger Adolf, Braun (Brenner) Ábrahám, Lusztig
Sámuel, Veiszstein Lázár és Taub Emánuel vádlottakra vonatkozó
itéletét. A bűnpártolás tekintetében az elsőbiróság itéletének
indokait a kir. itélőtábla elfogadta.</p>
<p>Kelt Budapesten, 1883. évi deczember hó 22-ik napján.</p>
<div class="figleft">
<p><i>Vajkay Károly</i>, s. k.<br />
alelnök.</p>
</div>
<div class="figright">
<p><i>Széll Farkas</i>, s. k.<br />
előadó.</p>
</div>
<h3>III.</h3>
<p class="summary">(A magyar királyi Kuriának, mint legfőbb
biróságnak itélete s annak indokai.)</p>
<p>1442/1884. B. szám. Ő Felsége a király nevében. A magyar kir.
Kuria gyilkosság büntette, illetve abban való részesség miatt
vádolt Svarcz Salamon, Bukszbaum Ábrahám, Braun Lipót, Vollner
Herman, Sarf József, Junger Adolf, Braun (másnéven Brenner)
Ábrahám, Lusztig Sámuel, Veiszstein Lázár, Taub Emánuel, – és
bűnpártolás miatt vádolt Fogel Amsel, Smilovics Jankel, Herskó
Dávid, Grósz Márton és Klein Ignácz ellen a nyiregyházai kir.
törvényszék előtt folyamatba tett s ugyanott 1883. évi augusztus
2-án 2844. szám alatt, – a budapesti kir. itélőtábla által pedig
özv. Solymosi Jánosné sértett fél felebbezésére 1883. évi deczember
22-én 40881. szám alatt elintézett bűnvádi ügyet, özvegy Solymosi
Jánosné sértett fél felebbezése folytán az 1884. évi április hó
1-től 4-ig <span class="pagenum"><a name="Page_273" id=
"Page_273">-273-</a></span> tartott nyilvános ülésben vizsgálat alá
vevén, következőleg</p>
<p class="center"><i>Itélt:</i></p>
<p>A budapesti kir. itélőtáblának itélete annak vonatkozó s az
elsőbirósági itéletből elfogadott indokainál fogva, és alábbi
indokokból is helybenhagyatik.</p>
<p class="center"><i>Indokok:</i></p>
<p>A m. kir. Kuria mindenekelőtt kiemeli, hogy ezen gyilkosság és
ezzel kapcsolatos bűnpártolás miatt inditott bűnvádi ügyet a
fennálló büntető gyakorlat és a m. kir. Kuriának, mint legfőbb
itélőszéknek 1881 évi márczius 5-én V. sz. a. hozott döntvénye
alapján hivatalból is felülvizsgálat alá veszi.</p>
<p>A sértett fél felebbezésében kifejezett ama kérelem: hogy a
Csonka-Fűzesben, a Tiszából kifogott hullára vonatkozólag a
közegészségügyi tanács véleményének indokolása utólag
beköveteltessék, teljesithető nem volt: mert jóllehet e vélemény
indokolása annak idején bekivánandó volt volna, a kir. Kuria
mindazonáltal az ügy körülményeinél fogva, ezen mulasztást nem
tartja oly lényegesnek, hogy ennek beszerzése nélkül a bűnügy
alaposan el nem biráltathatnék.</p>
<p>Az ügy érdemét illetőleg:</p>
<p>Miután az alsóbbfoku biróságok által kifejtett érvek szerint
törvényszerüen be nem bizonyittatott, hogy Solymosi Eszter 1882
április 1-én előre megfontolt szándékkal öletett meg; miután
továbbá vádlott Svarcz Salamonnak a vizsgálat folyama alatt 1882
julius 20-án <span class="pagenum"><a name="Page_274" id=
"Page_274">-274-</a></span> a kir. törvényszék szine előtt
önkéntesen tett, azonban a törvényszék által el nem fogadott, s az
el nem fogadás kijelentése után a vádlott által is azonnal
visszavont azon beismerése: hogy vádlott az őt kigunyoló Solymosi
Esztert haragjában, de ölési szándék nélkül, annak fejére mért
ökölütéssel fosztotta meg életétől, a vizsgálat más irányba lett
tereltetése s a visszavonás után következetesen tagadó vádlott
ellenében kellő bizonyitékot nem nyujt; – miután végre a
végtárgyalásra megidézett számos tanunak, özv. Solymosi Jánosné és
rokonainak határozott előadásaik szerint a Tiszából 1882 junius
18-án kifogott hulla nem Solymosi Eszter hullája, s ennek
ellenkezője bebizonyitva nincs, s ezek szerint egyáltalán meg nem
állapitható az: hogy Solymosi Eszter életét vesztette: sem a
gyilkosság, sem az emberölés vádja bebizonyitottnak nem vehető.</p>
<p>A mi a vádbeli hullacsempészet kérdését illeti, a Tiszából
kifogott kérdéses hullán kétségtelenül Solymosi Eszter ruhái
találtatván, azonkivül a hulla kézcsuklóján egy kendőben papirba
takart és szorosan odakötött festék is felfedeztetvén: mindezek
bizonyitékul szolgálnak arra: hogy az emlitett ruhanemüek s a
kendőbe helyezett festék, idegenek által azon czélzattal voltak a
hullára adva, illetőleg kötve, hogy a gyilkosság kideritésével
foglalkozó hivatalos közegek, a hulla iránt tévedésbe ejtessenek.
Miután azonban az ezen cselekménynyel terhelt vádlottak ellenében
az: hogy a fennebbi cselekményt ők követték el, részint azért, mert
némelyikének azon előadása: miszerint a vizsgálóbiró <span class=
"pagenum"><a name="Page_275" id="Page_275">-275-</a></span> előtt
tagadásban lévén, a csendbiztosnak adattak ki, s ez őket
bántalmazások által kényszeritette a bevallásra, a vizsgálat adatai
által támogattatván, vallomásaik visszavonása indokolatlannak nem
vehető, részint mivel más vádlottak tagadásával szemben az
ellenmondásokba keveredett Matej Ignácz tanuskodása alapján a
törvényszerü bizonyiték a hullacsempészetre nézve beszerezhető nem
volt: a kir. itélőtábla felmentő itéletét ezen, valamint az erre
vonatkozó alsóbb birósági indokoknál fogva e tekintetben is helyben
kellett hagyni.</p>
<p>Kelt Budapesten, 1884. évi április hó 4-én.</p>
<div class="figleft">
<p><i>Lukács</i>, s. k.</p>
</div>
<div class="figright">
<p><i>Andrássovits Béla</i>, s. k.<br />
előadó.</p>
</div>
<hr class="chap" />
<div class="chapter"></div>
<p><span class="pagenum"><a name="Page_276" id=
"Page_276">-276-</a></span></p>
<h2>A VIZSGÁLAT IRATAI.</h2>
<h3>I.</h3>
<p class="summary">(Miért ismertetem az iratokat?)</p>
<p>A nagy per vizsgálati iratai három csomóban feküsznek s
mindegyik csomó külön folyószámmal van jelezve. Az első csomó a
vizsgálóbiró gyüjteménye s 295 számra terjed. A második csomó a
vizsgálóbiró és törvényszék együttes gyüjteménye s 57 számra
terjed. A harmadik csomó a nyilvános tárgyalás folyama alatt
megszerzett iratok gyüjteménye. Ezek betüvel vannak jelezve. Végül
van még nagy halmaz irás, mely a végtárgyalás 33 napjáról fölvett
jegyzőkönyvek halmaza.</p>
<p>Mindezeket röviden ismertetnem kell. Okom erre világos.</p>
<p>Művem nem jogi szakmunka s nem is csupán a hivatalos birósági
iratok ismertetése. Művem ugynevezett irói mű. Czélja az, hogy a
világ művelt közönségének általános olvasmánya legyen. Voltaképen
nem a nagy per van benne feldolgozva, hanem a nagy perben fölmerült
emberi, társadalmi és természeti tünetek. Ha <span class=
"pagenum"><a name="Page_277" id="Page_277">-277-</a></span> valaki
valamely különös regényt lát benne, mint Lamartine vagy Carlyle
némely történeti munkájában, szinte természetesnek tartom.</p>
<p>De sohase gondoltam arra, hogy munkám csupán szépművi hatást
gyakoroljon az olvasóra. Minden sora megirásakor az volt törekvésem
s ettől tudatosan s akarva soha el nem tértem, hogy munkám az
igazságot deritse föl. Azt az igazságot, mely megtörtént valóság s
melyet az iró se csonkitani, se bőviteni, se szinezni nem akart.
Azt az igazságot, melyet az iró látott, érzett, tapasztalt,
megfigyelt. Ha van hiány vagy hézag a műben: azért csupán az irónak
megfigyelő képességét lehet felelőssé tenni. Igazságra való
törekvése fölötte áll minden birálatnak.</p>
<p>Mégis jöhet birálat két oldalról.</p>
<p>Az elfogulatlan olvasóban fölmerülhet a kérdés: vajjon ugy
történt-e minden, vagy legalább ugy van-e az iratokban, a mint én
látom és közlöm? Másrészről a zsidógyülölet egyenesen azzal
gyanusithat, hogy mint a vádlottak egykori védője, minden áron a
zsidókat akartam megmenteni s tisztára mosni irodalmi művemben s e
czélból részrehajló s pártos indulatu voltam a tünetek leirásában s
az iratok ismertetésében.</p>
<p>Ily gyanu ellen természetesen nem védekezem. Itt van maga a
munka. Az majd megvédi önmagát is s egyuttal engem is. De azért
mégis czélszerünek találom megjelölni a forrásokat, a honnan
tudásomat a közvetlen megfigyelésen kivül meritettem. E források a
birósági iratok. A ki birálni akar: ám használja fel azokat.
<span class="pagenum"><a name="Page_278" id=
"Page_278">-278-</a></span> Birálata, ellenvetése, czáfolgatása
azok nélkül ugy se érne semmit.</p>
<p>Érthető, hogy az irásokat nem közlöm szórul-szóra. Azok már csak
igen kevés szakember figyelmét tudnák igazán lekötni. S azután
nagyon sok száz nyomtatott ivre is terjednének. Fontos tartalmuk a
munka szövegét ben ugy is szó szerinti idézettel van
ismertetve.</p>
<h3>II.</h3>
<p class="summary">(A vizsgálóbiró iratai. – A birói szemlékről és
kihallgatásokról fölvett jegyzőkönyvek.)</p>
<p>1. szám. Egressi Nagy László királyi alügyész Solymosi Eszter
eltünése tárgyában vizsgálatot inditványoz.</p>
<p>Melléklet: Farkas Gábor tisza-eszlári községi biró által fölvett
jegyzőkönyv Sós Andrásné született Farkas Eszter, Szabó Juliánna,
Bátori Gáborné született Vámos Juliánna, Sós Erzsébet és Tanyi
Eszter kihallgatásáról, kik elmondják, mit hallottak Sarf József
Samu nevü kis fiától Solymosi Eszter megöléséről. Továbbá özvegy
Fekete Jánosné született Kramer Borbála kihallgatásáról, ki
elmondja, hogy a lány eltünése napján sirást hallott a zsidó
templom felől. Végre Lengyel Istvánné született Skinta Apollónia és
özvegy Somogyi Mihályné született Huri Erzsébet vallomásáról, kik
semmi lényegest nem tudnak.</p>
<p>Melléklet: Jármy Jenő szolgabiró jelentése Solymosi <span class=
"pagenum"><a name="Page_279" id="Page_279">-279-</a></span> Eszter
köröztetéséről s a kis Samu nevü zsidó gyerek beszélgetéséről.</p>
<p>2. szám. A törvényszék elrendeli a vizsgálatot.</p>
<p>3. szám. Bary József vizsgálóbiró május 19-ére helyszini szemlét
rendel.</p>
<p>4. szám. Előnyomozati jegyzőkönyv 1883. május 19, 20, 21 és 22.
napjain. A zsidó templom és templomkert s a zsidófürdő
megvizsgálása. A Tisza medrének halászok segélyével kikutatása. A
zsidó templom ajtaja kulcslyukának megszemlélése. Svarcz Salamon,
Sarf József, Junger Adolf, Braun Ábrahám, Sarf Móricz ellen
vizsgálati fogság elrendelése, Sarf Móriczot Recsky András
csendbiztossal és Péczely Kálmán irnokkal éjszakára átküldi
Nagyfaluba.</p>
<p>Melléklet: Helyszini rajzok a faluról.</p>
<p>5. szám. Özvegy Solymosi Jánosné született Jakab Mária
kihallgatásáról fölvett jegyzőkönyv május 19-ről, 21-ről és 30-ról,
julius 8-ról és szeptember 6-ról.</p>
<p>Melléklet: Solymosi Eszter keresztlevele 1867. évi deczember
9-ről és ugyanannak személyleirása.</p>
<p>6. szám. Huri Andrásné született Olajos Juliánnával fölvett
kihallgatási jegyzőkönyv május 19-ről és 30-ról.</p>
<p>Mellékletek: Huri Andrásné erkölcsi bizonyitványa. Csordás
Gáborné nyilatkozata, hogy ő is adott patkószegre Eszternek 2
krajczárt. Üveges Mihályné született Dézsi Erzsébet nyilatkozata,
<span class="pagenum"><a name="Page_280" id=
"Page_280">-280-</a></span> hogy az eltünés napjának reggelén ő is
látta Hurinét és Esztert. Végre Lánczi Gáborné született Kaszala
Teréz nyilatkozata, hogy Eszternek egy krajczárt ő is adott
föstékre.</p>
<p>7. szám. Kohlmájer József kihallgatási jegyzőkönyve. Eszter nála
veres és kék festéket vásárolt.</p>
<p>8. szám. Solymosi Zsófia vallomásáról május 20-án, 30-án és
szeptember 8-án fölvett jegyzőkönyv.</p>
<p>9. szám. Sarf Samu 4 éves és 9 hónapos gyerek beszédéről
jegyzőkönyv.</p>
<p>10. szám. Özvegy Bátori Gábornéval május 19-én, junius 21-én és
szeptember 12-én fölvett kihallgatási jegyzőkönyv.</p>
<p>11. szám. Bátori Gábor vallomása május 21-ről.</p>
<p>12. szám. Bátori Gáborné született Bolgár Juliánna vallomása
május 21-ről.</p>
<p>13. szám. Bátori Zsófiával május 20-án, junius 21-én és
szeptember 22-én fölvett vallomási jegyzőkönyv.</p>
<p>14. szám. Sós Andrásné született Farkas Eszter vallomása a kis
Samu gyerek beszédéről.</p>
<p>15. szám. Szabó Juliánna május 20-iki és szeptember</p>
<p>11-iki vallomása.</p>
<p>16. szám. Özvegy Lengyel Istvánné született Skinta Apollónia
május 21-iki, junius 4-iki és szeptember 6-iki vallomása arról,
hogy április 1-én délután, minden esetre déli 12 óra után
háromszoros kiáltást hallott a zsidó templom felől.</p>
<p>Melléklet: Fia, Lengyel János vallomása. <span class=
"pagenum"><a name="Page_281" id="Page_281">-281-</a></span></p>
<p>17. szám. Sós Erzsébet 12 éves lányka vallomása a kis Samu
beszédéről.</p>
<p>18. szám. Pásztor Józsefné született Tanyi Erzsébet vallomása
ugyan a kis Samu beszédéről.</p>
<p>19. szám. Özvegy Fekete Jánosné született Kramer Borbála május
19-iki és junius 25-iki vallomása. Április 1-én elment 10–11 óra
tájban a zsidó templom mellett és onnan sirást hallott, mely nem
kis gyerek sirása volt.</p>
<p>Melléklet: Adamovics József plébános és Pap József törvénybiró
nyilatkozata, hogy a katholikus templomban virágvasárnapon ½12–¾12
órakor végződött az istentisztelet.</p>
<p>20. szám. Sós Mihályné vallomása. Az ő pitvarában kérdezősködtek
a lányok a kis Samutól.</p>
<p>21. szám. Tanyi Eszter vallomása a kis Samu beszédéről.</p>
<p>22. szám. Solymosi János, Eszter »távoli« rokona vallomása a
zsidók seregeléséről s a zsidó templombeli világosságról.</p>
<p>23. szám. Özvegy Pásztor Józsefné született Csuha Mária
vallomása május 21-ről és szeptember 11-ről. Grósz Márton nyári
betegségéről.</p>
<p>24. szám. Cs. Nagy Jánosné született Pásztor Erzsébet május
20-iki, junius 21-iki és szeptember 8-iki vallomása. Április 1-én a
három idegen metszőnek Taub Emmánuelnál való látogatásáról.</p>
<p>25. szám. Pap József vallomása május 21-ről és szeptember 8-ról.
Jelentéktelen. <span class="pagenum"><a name="Page_282" id=
"Page_282">-282-</a></span></p>
<p>26. szám. Rozenberg Rozi, 14 éves, vallomása május 21-ről,
junius 23-ról és szeptember 8-ról. Esztert, Ujfalu felé mentében
ápril 1-én délután egy órakor látta Zsófival, testvérével
beszélni.</p>
<p>27. és 28. szám. Tapasztó Miklós és Dulinszki János vallomásai a
25. számra vonatkozólag. Jelentéktelen.</p>
<p>29. szám. Bátori Juliánna, Lichtman Móricz cselédje. Igazolja,
hogy a metszők náluk uzsonnáztak és vacsoráztak.</p>
<p>30. szám. Ziszman Jakab kocsmáros május 21-iki és 23-iki s
szeptember 6-iki vallomása. Elmondja az ápril 1-i metszőválasztást,
istentiszteletet, a zsidó templomban este tartott tárgyalást,
koldus zsidók ottlétét s a metszők egész napi hol
tartózkodását.</p>
<p>31. szám. Szuhi Györgyné született Svarcz Katalin vallomása
arról, hogy Ziszman ismerte Esztert.</p>
<p>32. szám. Gazdag Józsefné született Kramer Mária vallomása
erősiti Szuhi Györgynéét.</p>
<p>33. szám. Sarf Józsefné született Müller Léninek, Sarf Móricz
mostoha anyjának május 19-iki és 24-iki, julius 28-iki és október
17-iki vallomása. Esztert nem ismerte s eltünéséről semmit se tud,
de Zsófi nénjét ismerte. Móricz fia sohase beszélt neki Eszter
megöletéséről. A fiu hazug természetü.</p>
<p>Melléklet: Sarfné erkölcsi bizonyitványa.</p>
<p>34. szám. Svarcz Salamon metsző vádlott vallomása május 20 és
22-ről, julius 28-ról és október 18-ról. Elmondja előéletét s az
április 1-én a templomban <span class="pagenum"><a name="Page_283"
id="Page_283">-283-</a></span> és azon kivül történteket. Esztert
nem látta, eltünéséről nem tud, meggyilkolása nem igaz. Az
istentisztelet alatt hallhattak sirást a templom felől, mert ő
könyörgés közben sirva szokott fakadni s hangja hasonlit a
lányéhoz.</p>
<p>Melléklet: erkölcsi bizonyitványa, eddig büntetlen. Julius
20-iki önkéntes vallomása arról, hogy ő ütötte agyon Esztert. Ezt
az napon visszavonja, keserüségében tette, társain akart vele
segiteni.</p>
<p>35. szám. Sarf József egyházfi, Móricz édes apja vallomása május
21-ről, julius 26-ról, október 17-ről és deczember 30-ról. Vádlott.
Elmondja április 1-nek történetét. Esztert nem ismerte, megöletését
méltatlankodva tagadja. Fia erről neki sohase beszélt.</p>
<p>Melléklet: erkölcsi és vagyoni bizonyitványa. Gunya Sándor
kihallgatási jegyzőkönyve; jelentéktelen.</p>
<p>36. szám. Junger Adolf vádlott május 22-iki, julius 28-iki és
október 18-iki vallomása. Sarf Móricz állitása valótlan. Solymosi
Eszternek valahol élni kell, mert a zsidók el nem emésztették.
Április 1-i egész napi hollétét elmondja.</p>
<p>Melléklet: erkölcsi bizonyitványa.</p>
<p>37. szám. Braun Ábrahám, másként Brenner, vádlott vallomása
május 22-ről, julius 28-ról és október 19-ről. Esztert ismerte,
eltünéséről semmit se tud, Móricz vallomása valótlan.</p>
<p>Melléklet: erkölcsi bizonyitványa. <span class=
"pagenum"><a name="Page_284" id="Page_284">-284-</a></span></p>
<p>38. szám. Sarf Móricz 13 éves 9 hónapos életkoru. Május 20-iki
vallomásában elmondja az április 1-én történteket. Esztert nem
ismerte, eltünéséről semmit se tud.</p>
<p>Mellékletek:</p>
<p class="i2"><i>a)</i> Péczely irnoknak Nagyfaluban éjjel 11
órakor a vizsgálóbiróhoz intézett levele.</p>
<p class="i2"><i>b)</i> Recsky csendbiztosnak e levél hátára irt
kérelme.</p>
<p class="i2"><i>c)</i> A vizsgálóbirónak a levél hátára éjféli 12
órakor irt végzése Móricz azonnal való kihallgatása iránt.</p>
<p class="i2"><i>d)</i> Móricznak a nagyfalui éjszakán tett
vallomása Eszter megöletéséről.</p>
<p class="i2"><i>e)</i> Móricznak hajnali félhárom órakor a
vizsgálóbiró által Nagyfaluban történt kihallgatása.</p>
<p>Ezeken kivül Sarf Móricznak Eszláron május 22-én lett
kihallgatásáról, május 23-án Nyiregyházán a törvényszék
hitelesitési eljárásáról, ugyanott május 26-án és 27-én teljesitett
kihallgatásáról fölvett jegyzőkönyvek.</p>
<p>Május 27-iki vizsgálóbirói végzés Móricznak a fogházban leendő
tartásáról.</p>
<p>Október 17-iki vallomása arról, hogy talán Eszter ruháját
fölismerné.</p>
<p>Egressi Nagy László királyi alügyész értesitései arról, hogy a
királyi fogházfelügyelő utasittatott Móriczot a fogházban tartani s
arról, hogy Kozma királyi főügyész augusztus 23-án Móriczot a
fogházból szabadon ereszteni rendelte. <span class=
"pagenum"><a name="Page_285" id="Page_285">-285-</a></span></p>
<p>39. szám. Friedman Károly nyiregyházi rabbi jelenti, hogy
Tarczalon május hóban Gottlib Izsáknál volt szolgálatban állitólag
Eszter.</p>
<p>Melléklet: Gottlib Izsák és Kolvek Antalné született Sztáraszta
Mária igazolják egy eszlári lány ottlétét, a ki egy nap mulva onnan
eltünt. Tolcsva község birája jelenti, hogy ott Eszter nincs.</p>
<p>40. szám. Lusztig Sámuel vádlott május 24-iki, julius 28-iki és
október 18-iki vallomása. Esztert nem ismerte. Móriczot erőszakkal
vették rá a valótlan vallomásra. Látta, mikor Nagyfaluból
visszakisérték, alig tudott a lábán állani.</p>
<p>Melléklet: erkölcsi bizonyitványa.</p>
<p>41. szám. Veiszstein Lázár vádlott május 24-iki, julius 28-iki
és október 18-iki vallomása. Esztert nem ismerte, a vádat
tagadja.</p>
<p>Melléklet: erkölcsi bizonyitvány, mely szerint már büntetett
előéletü.</p>
<p>42. szám. Értesités Bukszbaum Ábrahám átkiséréséről.</p>
<p>43. szám. Bukszbaum Ábrahám vádlott május 24-iki, julius 28-iki
és október 19-iki vallomása. A vádat elméskedve tagadja.</p>
<p>44. szám. Rozenberg Herman május 25-iki, junius 23-iki, julius
28-iki, szeptember 2-iki, 4-iki és 17-iki vallomása. Elmondja ápril
1-i hollétét. Esztert ismerte s utoljára félkét órakor látta
délután, a mint Zsófi nénjével beszélgetett. Sztropkón kereste az
eltünt Esztert. Smilovics szeptember 17-én a börtönből csempészett
hozzá levelet. <span class="pagenum"><a name="Page_286" id=
"Page_286">-286-</a></span></p>
<p>Melléklet: erkölcsi bizonyitványa. Grósz Farkas, Slézinger Mór
és Veiner Herman igazolják sztropkói utját és Pásztor Zsófia,
Lakatos Károly, Fekete Zsuzsánna, Dulinszki Julcsa, Gergely Elek,
Gergely Verona igazolják vallomásának némely részletét.</p>
<p>45. szám. Römer Jakab május 25-iki és szeptember 9-iki
vallomása. Április 1-én este a zsidó templomban folyt tárgyalás.
Tóth Borcsa cselédjének éjjeli megmérése.</p>
<p>Melléklet: erkölcsi bizonyitványa.</p>
<p>46. szám. Groszberg Leó május 25-iki és szeptember 6-iki
vallomása. Elmondja a templomban tartott esti tárgyalást. Esztert
ismerte, eltünéséről nem tud semmit.</p>
<p>Melléklet: erkölcsi és vagyoni bizonyitványa.</p>
<p>47. szám. Einhorn József május 25-iki és szeptember 6-iki
vallomása. Esti tárgyalásról.</p>
<p>Melléklet: erkölcsi bizonyitványa.</p>
<p>48. szám. Einhorn Májer. Vallomása jelentéktelen.</p>
<p>49. szám. Grósz Márton vádlott. Vallomása május 26, julius 17 és
29, szeptember 2 és 20-ról. Elmondja az április 1-i napirendet s
időközi utazásait. Tagadja Smilovics állitását s a holttest
usztatásában részességét. Másuttlétet igazol.</p>
<p>Mellékletek: erkölcsi bizonyitványa. Gyulai Zsuzsánna és Nagy
Borcsa, Szilvássy Jánosné született Rohács Anna és Hatalóczki Mária
igazolják másuttlétét, ifju Tóth János és Kis Nagy Mihály nem
tudnak róla. <span class="pagenum"><a name="Page_287" id=
"Page_287">-287-</a></span></p>
<p>50. szám. Klein József vallomása. Tóth Borcsa megméréséről
semmit se tud. Erkölcsi bizonyitványa.</p>
<p>51. szám. Lichtmann Jakab május 26-iki, junius 14-iki és
szeptember 7-iki vallomása. Rozenberg sztropkói utját ő intézte.
Naplót vezetett.</p>
<p>Melléklet: erkölcsi és vagyoni bizonyitványa.</p>
<p>52. szám. Lichtmann Móricz vallomása. Jelentéktelen.</p>
<p>53. szám. Adler Mór jelentése. Fontosság nélkül.</p>
<p>54. szám. Farkas Gábor tisza-eszlári biró a tiszadobi fejetlen
hulláról jelentést tesz.</p>
<p>55. szám. Taub Emánuel elfogatása.</p>
<p>56. szám. Taub Emánuel kihallgatása május 26-án, julius 29-én és
október 19-én. Metsző. Vádlott. Esztert nem ismerte, a vádat
tagadja.</p>
<p>Melléklet: erkölcsi bizonyitványa.</p>
<p>57. és 58. szám. Letartóztatást elrendelő végzések.</p>
<p>59. szám. Boros Borbála vallomása. Tiszalöki nadályáruló asszony
részeg fővel beszélte, hogy Solymosi Eszter teherbe esett és
szégyene elől szökött meg ismeretlen vidékre.</p>
<p>60. szám. Vizsgálóbirói végzések és megkeresések.</p>
<p>61. szám. Mezőkövesdi királyi járásbiró jelenti, hogy az április
1-i koldus zsidók nem emődiek.</p>
<p>Melléklet: Klein Móricz, Kacz Mari, Czukor Zsigmond, Glück
Adolf, Svarcz Farkasné született Bleich Rézi és Grósz Mózes
kihallgatási jegyzőkönyvei.</p>
<p>62. szám. Zsidók csoportosulása május 29-én estennen
Tisza-Eszlár-Ujfalu végén. <span class="pagenum"><a name="Page_288"
id="Page_288">-288-</a></span></p>
<p>63. szám. Lichtmann József. A zsidók csoportosulásának oka.
Eszter hazajövetelét várták.</p>
<p>64. szám. Einhorn Józsefné született Rozenberg Eszter vallomása.
Jelentéktelen.</p>
<p>65. szám. Tiszalöki holttest, melyet április 28-án a Tiszából
kifogtak.</p>
<p>Dr. Kiss Jenő járási orvosnak hullaszemléről fölvett
jegyzőkönyve.</p>
<p>Alispáni jelentés, szolgabirói körözvény, törvényszéki elnöki és
vizsgálóbirói végzések.</p>
<p>Május 30-iki jegyzőkönyv szerint dr. Heumann Ignácz védő s dr.
Flegmann Miksa királyi törvényszéki orvos mint zsidók a hulla
megszemlélésétől eltiltatnak.</p>
<p>Kiásatási és felismerési jegyzőkönyv. Czitrom Ábrahám, Veiszhaus
Sámuel és Fógel Izrael a sir azonosságát igazolják. – Solymosi
Jánosné és Zsófia lánya, Solymosi Gáborné, Gyányi Gábor és felesége
a holttestben Esztert föl nem ismerik. – Braun Sámuelné és Braun
Pepi s ennek férje Jatzinger József fölismerik a hullában Braun
Amália leányukat, ki alatt január elején beszakadt a Tisza jege s
ki ott a vizbe fult. – Orvosi külső vizsgálat és vélemény.</p>
<p>66. szám. Dr. Heumann Ignácz védő a hullavizsgálatnál jelenlétét
megengedni irásban kéri. Vizsgálóbiró s fölebbezésre törvényszék
elutasitja.</p>
<p>67. szám. Tisza-dobi fejetlen hulla után nyomozások. Botos
István, Tóth Gyula, K. Rácz Imre, Dancs <span class=
"pagenum"><a name="Page_289" id="Page_289">-289-</a></span> István,
Rácz Imre, Király Pál, Nácsa József, Hartstein Jakab, Lucsi Gábor
és Pap András halászok és révészek kihallgatása. A hulláról semmit
se tudnak. Ferenczi József révész junius 1-én estennen kutya
hulláját látta a viz szinén uszni. Innen terjedt el a kósza hir a
fejetlen hulláról. Grósz M. Lajos vallomása. Jelentéktelen.</p>
<p>68. szám. Koldus zsidók utáni nyomozások. Eredménytelenek.</p>
<p>69. szám. Az eszlári zsidó templom és zsidó temető vizsgálata.
Megállapitják, hogy a templom pitvarának ablakja előtt április 1-én
szalmaboglya volt, mely az ablakon való ki- és belátást gátolta. A
szalmát azóta a padlásra rakták, rajta vérnyomok nincsenek.</p>
<p>A temetőben három uj sirt felbontottak. Egyikben Sarf 9 napos
csecsemőjének holttestét találták, a másik kettőt egy évesnél
régibbnek állapitották meg. Orvosi szemlejegyzőkönyv.</p>
<p>70. szám. Braun Lőbi (Leopold) volt téglási metsző után
nyomozás. Udvariban, Szatmármegyében nyomára jönnek. Végzések,
megkeresések, elfogatási rendelet.</p>
<p>71. szám. Kovács Hostyisovszki Mihály kihallgatása. Nyiregyházi
rabbi levelet küldött általa Lichtmann Móriczhoz.</p>
<p>72. szám. Kernyétei jegyző jelenti, hogy az odavaló metsző
Veberman Móricz április 1-én nem volt otthon. Végzés.
Személyleirás.</p>
<p>73. és 74. szám. Braun Lőbi metsző elfogatása. <span class=
"pagenum"><a name="Page_290" id="Page_290">-290-</a></span></p>
<p>75. szám. Braun Lőbi vádlott vallomása junius 3 és 12-ről,
julius 28-ról és október 18-ról. Elmondja április 1-én hol és
kiknél tartózkodását. A nála talált Krachmol-Blü vérzéscsillapitó
szer. Vádat tagadja, Esztert nem látta. Móricz vallomását, mint
rabtársai beszélik, csendbiztos erőszakolta ki.</p>
<p>76. szám. Braun Lőbire vonatkozó intézkedések. Nyomozások,
végzések, megkeresések. Hollétére vonatkozó kihallgatások.
Házkutatással nála talált leletek, zsidó betükkel irt magánlevelek
s a Krachmol-Blü. Korányi Imre gyógyszerész s dr. Felletár Emil
országos művegyész vizsgálata és véleménye a Krachmol-Blüről.</p>
<p>Melléklet: Zsidó betüs levelek és forditásaik. A Svarcz
Salamonnál talált levelek s ezek magyarra lett forditásai.</p>
<p>77. szám. Vizsgálóbiró helyszini vizsgálata junius 4-én a zsidó
templom és Sarf József lakása körül.</p>
<p>Melléklet: kihallgatások Sarf Móricz életkorának meghatározása
végett. 1868 juliusban vagy augusztusban született.</p>
<p>78–83. szám. Költségjegyzékek, letartóztatási határozatok,
törvényszéki és vizsgálóbirói intézkedések.</p>
<p>84. szám. Az 1791-ben támadt peéri vérvád adatai.</p>
<p>85. szám. Koldus zsidók után nyomozások, 22 emődi lakos
kihallgatási jegyzőkönyve.</p>
<p>86. szám. Özvegy Klein Sámuelné született Róth Borbála bujdosó
zsidó asszony utáni nyomozások. Kihallgatási jegyzőkönyvek.
Elfogatása. <span class="pagenum"><a name="Page_291" id=
"Page_291">-291-</a></span></p>
<p>87. szám. Özvegy Klein Sámuelné született Róth Borbála
kihallgatási jegyzőkönyvei junius 11-ről és 17-ről. Elmondja élete
történetét és özvegy Solymosi Jánosnéval találkozását.</p>
<p>88. szám. Névtelen levél, miként készitik keresztyén szűz
vérével a pászkát.</p>
<p>89. és 90. szám. Névtelen levél arról, hogy Eszter holtteste a
metsző pinczéjében egy hordó alá van eltemetve. A vizsgálóbiró
helyszini nyomozása. A metszőnek nincs pinczéje, se hordója.</p>
<p>Huri András és Juhász Lujza kihallgatási jegyzőkönyvei.
Jelentéktelenek.</p>
<p>91. és 92. szám. Vizsgálóbirói végzések, költségjegyzékek.</p>
<p>93. szám. Szolgabirói jelentés a dadai holttest feltüntéről.</p>
<p>Melléklet: a holttestnek éjjeli előzetes rendőri, szakértői
vizsgálata.</p>
<p>94. szám. A csonka-fűzesi – dadai – holttestre nézve junius
19-én és 20-án eszközölt kiásatási, fölismerési és orvosi
vizsgálati intézkedések és kihallgatások. Orvosi vélemények.</p>
<p>95. szám. Solymosi Eszter boltba menésének s onnan
visszatértének időtartama iránt szakértői helyszini szemle.
Szakértők a jegyzőkönyvben nincsenek megnevezve. Szemle junius
21.</p>
<p>96. szám. Solymosi Gáborné született Jakab Erzsébet kihallgatása
junius 21-én. Sarf József április 3-iki beszéde a nánási
esetről.</p>
<p>97. szám. Tisza-dobi fejetlen hulla iránti ujabb nyomozás.
<span class="pagenum"><a name="Page_292" id=
"Page_292">-292-</a></span> Dojtsák Mihály kihallgatása s egyéb
kihallgatások. Teljes eredménytelenség.</p>
<p>98. szám. Kovács Jánosné született Varga Zsuzsánna kihallgatása
junius 22-én, hogy Rozenberg Herman junius 16-án mondta, Eszter
élve vagy halva előkerül.</p>
<p>99. szám. Tisza-dadai jegyző junius 22-iki jelentése a járási
szolgabiróhoz, melyben a csonka-fűzesi holttest felbukkanásának s
megtalálásának részleteit elmondja. Tutajosok fölemlitése.</p>
<p>100. szám. Szomjas Károly egykori tengerész véleménye, hogy a
folyóviz miként szokta a holttestet sodorni magával.</p>
<p>101. szám. Murvai Györgyné született Gyányi Borbála
kihallgatása. Jelentéktelen.</p>
<p>102. szám. Rozenberg Hermanné született Reisz Mária és Doma
Mária kihallgatása arról, mikor járt Rozenberg Hermann Tokajban és
Kereszturban?</p>
<p>103. és 104. szám. Költségjegyzékek.</p>
<p>105. szám. Névtelen jelentés junius 29-ről, mely szerint Huriné
emésztette el Esztert, kihez házsártos és kegyetlen volt. Ő fogta
először a zsidókra.</p>
<p>Mellékletek:</p>
<p><i>a)</i> Csuga Dánielné, Kis Gáborné született Ungvári Zsófia,
Gergely Ferenczné született Solymosi Zsófia, Csordás Andrásné
vallomásai. Jelentéktelenek.</p>
<p><i>b)</i> Varga Kati vallomása, mely szerint április 1-én
Bukszbaum Ábrahám déli 11 órakor ment Züszmanhoz, fél 12 órakor
ebédeltek, azután a metsző <span class="pagenum"><a name="Page_293"
id="Page_293">-293-</a></span> 2 óráig aludt. Grósz Márton
betegségéről hallomásból tud.</p>
<p><i>c)</i> Feuerman Dávidné született Dávid Sára. Április 1-én 11
óra tájban ment haza Taub Emánuel két metszővel, Solymosi Zsófia 12
órakor vitte a bort Taubhoz. Grósz Márton betegségét jól tudja.</p>
<p>106–111. szám. Jelentéktelenek. Végzések, átiratok,
letartóztatások, körözvények.</p>
<p>112. szám. Ziszman Jakab Samu nevü fiának sirját junius 25-ének
éjjelén földulják.</p>
<p>113. szám. Tutajosok elfogatása iránti rendelkezés.</p>
<p>114. szám. Liszauer Ignáczné született Rozenfeld Mária férje
szolnoki utjáról. Jelentéktelen.</p>
<p>115. és 116. szám. Tutajosok elfogatása s kihallgatásuk
elrendelése.</p>
<p>117. szám. Csonka-fűzesi hulla tárgyában teljesitett nyomozások,
kihallgatások junius 28-án, 30-án és julius 1-én.</p>
<p>Drimusz György kerecseni tutajos jelentéktelen vallomása.</p>
<p>Szavinecz Péter, Simon Bazil, Matej Bazil, Paczkon Bazil,
Potrohos István, Dujtsák Iván, Lopojda Mihály, Szauko Mihály,
Susztra Bazil szeklenczei tutajosok kihallgatása. Együtt jöttek a
Tiszán azzal a tutajjal, mely Csonka-Fűzesnél a holttestet
megpillantotta.</p>
<p>118. szám. Matej Petra vallomása julius 1-én Nyiregyházán és
julius 14-én. A tutajok sorrendjét, rakodását, útját, személyzetét
részletesen elbeszéli. <span class="pagenum"><a name="Page_294" id=
"Page_294">-294-</a></span></p>
<p>119. szám. Szavinecz Péter ujabb vallomása junius 30-ról és
julius 14-ről. Holttest usztatásáról semmit se tud.</p>
<p>120. szám. Höcska Jura julius 2-iki és 24-iki vallomása.
Hullacsempészetről ő se tud semmit.</p>
<p>121. szám. Csepkanicz György vallomása junius 29-ről és julius
14-ről. Ő pillantotta meg először a holttestet. Ennek részletes
elbeszélése. Holttestusztatásról semmit sem tud. A vádbeli tényt
tagadja.</p>
<p>122. szám. Szelever János tutajos julius 2-iki és 14-iki
vallomása. A tutajut és Galsi Istvánnal való találkozás
elbeszélése.</p>
<p>123. szám. Matej Ignácz tutajos. Junius 30-iki nyiregyházi
vallomásában tutajostársaival egyezőleg beszél, vádat tagadja.</p>
<p>Julius 5-én Tisza-Lökön éjjel a csendbiztosnál kivett
vallomásában a hullacsempészet részleteit idő, hely és személyek
szerint elbeszéli.</p>
<p>Julius 14-iki és 30-iki vallomásában s a törvényszéki
hitelesitésnél tisza-löki vallomása mellett marad.</p>
<p>124. szám. Herskó Dávid tutajos junius 29-iki nyiregyházi
vallomásában társaival egyezőleg.</p>
<p>Julius 6-iki tisza-löki nappali vallomásában tagadja a vádat.
Esti csendbiztosi vallomásában a hullacsempészetet Matejjal
egyezőleg beszéli el, előzőleg Matej szembesittetett vele.</p>
<p>Julius 14-iki, 29-iki és 30-iki vallomásaiban megerősiti a
tisza-löki esti vallomását. <span class="pagenum"><a name=
"Page_295" id="Page_295">-295-</a></span></p>
<p>125. szám. A holttest feltalálásának részletei. Tisza-Dadán
julius 3-án, 4-én és 6-án kihallgattatnak a vizsgálóbiró által
Kecskés József, Litvai József, Váradi András, Takács Endre, Seres
Gyula, Lőrinczi István, Trattner Lipót, Lefkovics Bernát, Svarcz
Sámuel, Czeizler Márkus, Berger Mór, Molnár János, Krausz Bernát,
Goldstein Jakab, Kovács György, Tóth György és Kolmer József.</p>
<p>Mellékletek:</p>
<p class="i2"><i>a)</i> Végzés Lefkovics Bernát letartóztatása és
szabadon eresztése iránt.</p>
<p class="i2"><i>b)</i> Csonka-Fűzes helyszini rajza.</p>
<p class="i2"><i>c)</i> Helyszini szemle julius 4–8 napjairól, hogy
egy deszkát merre sodor s hol vet ki a szél.</p>
<p class="i2"><i>d)</i> Nyomozás az iránt, junius 18-án milyen szél
fujt.</p>
<p class="i2"><i>e)</i> Julius 4., 5., 6. és 7-én kelt végzések és
intézkedések Vider Mór s a tutajosok letartóztatása s Dadára,
Eszlárra, Lökre s Nyiregyházára kisértetése tárgyában.</p>
<p>126. szám. Oláh György vallomása. Holttest leirása.</p>
<p>127. szám. Hajdu Mihályné született Chrobák Ottilia vallomása.
Jelentéktelen.</p>
<p>128. szám. Adamovich József eszlári plébános jelenti, hogy
Hernád-Németiben a metsző két idegen zsidót rejteget. Nyomozások,
kihallgatások. Semmi eredmény.</p>
<p>129. szám. Vider Mór tokaji lakos kihallgatása. A vádat tagadja.
Letartóztatják. <span class="pagenum"><a name="Page_296" id=
"Page_296">-296-</a></span></p>
<p>130. szám. Tisza-Eszláron helyi szemle. Herskó Dávid Groszberg
Leónéban véli fölismerni a nőt, a ki Solymosi Eszter ruháit
átadta.</p>
<p>Melléklet:</p>
<p><i>a)</i> Groszberg Leóné született Klein Katalin vallomása.
Vádat tagadja.</p>
<p><i>b)</i> Buchta Szigfridné született Nováki Amália vallomása.
Tagad.</p>
<p><i>c)</i> Erkölcsi bizonyitványaik.</p>
<p>131. szám. Ruhaátadás helyének szemléje julius 8-án. Viskei
András halász, Hegedüs Béni révész, Junger Adolfné, Veiszstein
Lázárné, Feuerlicht Mártonné kihallgatása. Eredménytelen.</p>
<p>132. és 133. szám. Jelentéktelenek.</p>
<p>134. szám. Galsi István kihallgatása. Tutajosokkal egyezőleg
vall.</p>
<p>135–139. szám. Jelentéktelenek.</p>
<p>140. szám. Vádlottak megjelölik védőiket.</p>
<p>141. szám. Jelentéktelen.</p>
<p>142. szám. Kisvárdai szolgabiró jelenti Varga Mária dombrádi
leány eltünését.</p>
<p>143. szám. Jelentéktelen.</p>
<p>144–146. szám. Védők bejelentik meghatalmazásukat.</p>
<p>147. szám. Dr. Felletár Emil országos művegyész julius 2-án kelt
véleménye. Eszter ruháin vérfoltok nincsenek.</p>
<p>148–151. szám. Jelentéktelenek.</p>
<p>152. szám. Smilovics Jankel julius 9-iki és 15-iki nyiregyházi,
julius 18-iki tisza-löki csendbiztosi és <span class=
"pagenum"><a name="Page_297" id="Page_297">-297-</a></span> október
19-iki nyiregyházi kihallgatása. Eleintén tagad mindent, később
beismeri a hullacsempészést. 1883. évi január 11-én és 31-én
visszavon mindent s alibit igazol.</p>
<p>Melléklet: Névtelen levél, mely szerint a csonkafűzesi holttest
öreg Vaiser szolgálójának kórházból elcsent hullája. Káhán Kálmán
és a máramaros-szigeti rabbi adták kézre.</p>
<p>153–155. szám. Végzések, jelentések.</p>
<p>156. szám. Tóth Borcsa kihallgatása. Gazdája Römer Jakab és
Klein József álmában teste hosszát zsineggel megmérte.</p>
<p>157. szám. Nyomozások Grósz Márton és Klein Ignácz szekere és
lovai iránt hullaszállitás tárgyában.</p>
<p>158. szám. Klein Ignácz kihallgatása julius 17-én és 28-án,
szeptember 2-án és 17-én. Hullaszállitás vádját tagadja.</p>
<p>159. szám. Grósz Márton és Klein Ignácz letartóztatása.</p>
<p>160. szám. A nevezettek alibije iránti nyomozás julius</p>
<p>20-án és 21-én. Grósz Mártonné született Feuermann Rézi, Klein
Ignáczné született Svarcz Háni, Gyányi Gábor és neje Szellei
Zsuzsánna, Csuha Ferenczné született Mozsár Mária, Kovács Józsefné
született Farkas Zsófia, Cserés Andrásné született Bodnár Mária,
Nagy István és Antal Mátyás kihallgatása.</p>
<p>161. és 162. szám. Fógel Amsel letartóztatása és vallomása
julius 20 és 29-ről, augusztus 28-ról és október 19-ről. Tutajútját
elbeszéli, vádat tagadja. <span class="pagenum"><a name="Page_298"
id="Page_298">-298-</a></span></p>
<p>163. és 164. szám. Mendelovics Niszen elfogatása és julius
20-iki és 28-iki vallomása. Vádat tagadja.</p>
<p>165. szám.</p>
<p>A varjulaposi rejtély iránt nyomozás.</p>
<p>166–182. szám. Végzések, jelentések, védők előterjesztései,
költségjegyzékek, intézkedési iratok. Jelentéktelenek.</p>
<p>183. szám. Varjulaposi rejtély vizsgálata. Kovács Ignácz,
Janczura Mária, Laczkó János kihallgatása.</p>
<p>184. szám. Tóth Borcsa megmérése. Tóth Borcsa, Szalkai Eszter,
Szakolczai Zsófi s Oláh Zsuzsánna kihallgatása.</p>
<p>185–187. szám. Költségjegyzékek.</p>
<p>188–190. szám. Névtelen levelek.</p>
<p>191–195. szám. Jelentéktelen elintézési iratok.</p>
<p>196. szám. Popovics Bazil tutajos.</p>
<p>197. szám. Borka Bazil tutajos.</p>
<p>198. szám. Hörba Bazil tutajos kihallgatása. Egyezőleg igazolják
Fogel Amsel alibijét.</p>
<p>199–203. szám. Elintézési iratok. Jelentéktelen.</p>
<p>204. szám. Névtelen levél.</p>
<p>205. szám. Vizsgálóbiró naplója szeptember 5–13. napjáról.</p>
<p>206. szám. Lazi János vallomása, kik voltak május 19-én a zsidó
templomban. Grósz Vilmos, Groszberg Éliás és Ornstein Jakab
kihallgatása.</p>
<p>207. szám. Löwenthal Salamon elmondja az április 1-i
istentiszteletet.</p>
<p>208. szám. Grósz Márton alibije. Grósz Mártonné, Ziszmann Jakab
és Groszberg Éliásné kihallgatása.</p>
<p>209. szám. Klein Ignáczné vallomása férje alibijéről.
<span class="pagenum"><a name="Page_299" id=
"Page_299">-299-</a></span></p>
<p>210. szám. Pap Albert vallomása. Sarf Józsefné és Móricz fia
ismerhették Solymosi Esztert.</p>
<p>211. szám. Pap Albertné született Gönczi Juliánna vallomása.
Mint férje 210. szám alatt.</p>
<p>212. szám. A csonka-fűzesi holttest ruhájának fölismerése.
Solymosi Jánosné, Huri Andrásné, Olajos Bálint és neje Szakolczai
Erzsébet, Lock Péterné született Katona Anna és Feller Istvánné
született Kolosi Juliánna, Solymosi Eszter ruháit felismerik.</p>
<p>213. szám. Helyszini szemle és intézkedés szeptember 11-én és
október 20-án a tisza-eszlári zsidó templom gondozása iránt.</p>
<p>214. szám. Névtelen levél.</p>
<p>215. és 216. szám. Róth Borbála, Grósz Nándor, Klein Ignácz,
Rózenberg Herman szabadlábra helyezése szeptember 14 és 16-án.</p>
<p>217. szám. Nyomozás Fogel Amsel alibije iránt. Bajer Herman,
Csonka István, Barta András, Halász Péter, Molnár István
kihallgatása.</p>
<p>218–222. szám. Elintézési iratok. Költségjegyzékek.
Jelentéktelenek.</p>
<p>223. szám. Sarf Móricz életkorának kinyomozása. Rózenberg
Herman, Grósz Mártonné, Ziszman Jakab, Buchta Szigfridné, Urbán
Józsefné, Hajdu Mihályné, Feuerman Farkasné kihallgatása. 1868. évi
augusztus valamelyik napján született.</p>
<p>224. szám. Frenkel Háni szakácsné vallomása. Jelentéktelen.</p>
<p>225. szám. Bátori Juliánna vallomása. Jelentéktelen.
<span class="pagenum"><a name="Page_300" id=
"Page_300">-300-</a></span></p>
<p>226. szám. Ornstein Berta. Április 1-én Lichtman Móricztól ételt
vitt egy öreg beteg zsidónak.</p>
<p>227–240. szám. Erkölcsi bizonyitványok. Elintézési iratok.</p>
<p>241. szám. Groszberg Leó vallomása Braun Ábrahám alibijéről
április 1-én.</p>
<p>242. szám. Grósz Márton vallomása ugyanarról.</p>
<p>243. szám. Einhorn Józsefné született Rózenberg Eszter vallomása
ugyanarról.</p>
<p>244–246. szám. Elintézési iratok.</p>
<p>247. szám. A csonka-fűzesi holttest ruhájának zsirfoltjairól
orvosi vélemény dr. Belky János egyetemi tanár és dr. Glück Ignácz
törvényszéki orvostól. Október 21, 23 és november 2-ről
jegyzőkönyvek.</p>
<p>248. és 249. szám. Erkölcsi bizonyitvány. Költségjegyzék.</p>
<p>250–256. szám. A koldus zsidók utáni nyomozások.</p>
<p>257. szám. Vollner Herman a koldus zsidó kihallgatása november
21, 22, 23-ról. Elmondja az április 1-i eszlári tartózkodását s a
zsidó istentiszteletet és azóta való kóborlásait. A vádat tagadja.
Sarf Móriczot felismeri.</p>
<p>258. szám. Vollner Hermanné született Dajcs Léni november 22-iki
és 23-iki kihallgatása. Férjével egyezőleg vall.</p>
<p>259–261. szám. Vollner és felesége letartóztatása. Végzések,
fölebbezések.</p>
<p>262. szám. Holttest ujabb vizsgálását s kiásását november 23-iki
végzéssel a törvényszék elrendeli. Egyetemi tanárok megbizatása.
<span class="pagenum"><a name="Page_301" id=
"Page_301">-301-</a></span></p>
<p>263. és 264. szám. Végzések.</p>
<p>265. szám. Tisza-Eszlár térképe és a zsinagóga rajza helyszini
szakértői szemlével deczember 8-án fölvétetik.</p>
<p>266. szám. Költségjegyzék.</p>
<p>267. szám. A csonka-fűzesi hulla fogainak fölismerése. Özvegy
Solymosi Jánosné, özvegy Solymosi Gáborné, Farkas Eszter és Olajos
Bálint kihallgatása.</p>
<p>Huri Andrásné nem nézi meg a hullát. Ijedős természetét Kobzos
János, Jakab Andrásné született Vámos Juliánna, Dunaveczki Andrásné
született Juhász Verona és Farkas József tanukihallgatások
igazolják.</p>
<p>268. szám. Solymosi Zsófi és Solymosi János fogainak
összehasonlitása a holttest fogaival. E tárgyban özvegy Solymosi
Jánosné, Huri Andrásné, Tanyi Józsefné, Szuhi Györgyné és Tóth
Marcsa tanuk kihallgatása.</p>
<p>269. szám. A holttest körmei s ép bőre tárgyában Sós András,
Papp József, Szellei Gábor, Ardai István és Babócsi József
kihallgatása.</p>
<p>270. szám. Megvoltak-e a körmök s nem lophatta-e el azokat
valaki? Farkas Gábor, Sós András, Dargo András, ifju Horváth Gábor,
Mészáros Gábor, Sallós Miklós, Szücs János, Róka Sándor és ifju Pap
József kihallgatása.</p>
<p>271–273. szám. Jegyzetek, végzések, költségjegyzék.</p>
<p>274. szám. A csonka-fűzesi hulla helyzete és őrizése a
felbukkanás után. Deczember 18-iki kihallgatások. <span class=
"pagenum"><a name="Page_302" id="Page_302">-302-</a></span> Litvai
József, Váradi András, Oláh György vallomása.</p>
<p>275. szám. Dr. Kiss Jenő járási orvos deczember 20-iki
nyilatkozata az éjjeli hullaszemléről.</p>
<p>276. és 277. szám. Lichtman Mór és neje vallomása a koldus
zsidónak április 1-én náluk történt ebédeléséről.</p>
<p>278. és 279. szám. Frenkel Háni és Ornstein Jakab. Ételküldésről
idegen zsidó részére, ki Braun Ábrahámnál volt szállva április
1-én.</p>
<p>280–287. szám. Jelentések, végzések, átiratok,
költségjegyzékek.</p>
<p>288. szám. Smilovics Jankel alibije. Veil Sámuel vallomása. Két
sáfárnak adott májusban pénzt, napot nem tudja. Egyik Veinstok
Ignácz, a másik vörös szakálos zsidó.</p>
<p>289. szám. Veinstok Ignácz Smilovicscsal junius 11-én
találkozott s 13-án vett át tőle fát Kerecsenben.</p>
<p>290. szám. Grósz Bencze. Igazolja Veinstok vallomását.</p>
<p>291. szám. Grósz Mózes. Egyezik Grósz Bencze vallomásával.</p>
<p>292. szám. Grósz Benczéné szül. Fried Rozália vallomása. Mint
férje s fia.</p>
<p>293. szám. Grósz Háni, anyjával egyezőleg vall. (292. sz.)</p>
<p>294. szám. Smilovics Jankelnek a börtönben Rózenberg Hermanhoz
csempészett leveléről. A velük s Oláh Andrással és Szilágyi
Józseffel fölvett kihallgatási jegyzőkönyvek.</p>
<p>295. szám. Bűnjelek jegyzéke. <span class="pagenum"><a name=
"Page_303" id="Page_303">-303-</a></span></p>
<h3>III.</h3>
<p class="summary">(A törvényszék és vizsgálóbiró együttes
vizsgálati iratai. – Egyetemi tudósok nyilatkozatai.)</p>
<p>1. szám. Iratok jegyzéke.</p>
<p>2. szám. Csepkanics György, Matej Ignácz és Herskó Dávid panasza
a szeklenczei községi előljáróságnál s a huszti szolgabirónál a
tisza-löki kinzatások miatt, augusztus 22-én és 23-án fölvéve.
Szolgabirói és királyi ügyészi javaslatok.</p>
<p>3. szám. Ostendische Zeitung, berlini ujság, kérdi, mikor lesz a
nagy per befejezve?</p>
<p>4. szám. Havass Imre királyi ügyész javasolja a tisza-löki
kinzásokra vonatkozó vizsgálat elrendelését.</p>
<p>5. szám. Jelentéktelen.</p>
<p>6. szám. Máramaros-szigeti királyi törvényszék vizsgálati iratai
tisza-löki kinzásról. Csepkanics György, Matej Ignácz, Herskó Dávid
kihallgatási jegyzőkönyvei s Dr. Szilágyi fogházorvos
látlelete.</p>
<p>7. szám. Csongrádi fejetlen hulla, mely november 8-án bukkant
fel a Tiszából. Ügyészi javaslat s törvényszéki végzés. November
11-iki eljárási jegyzőkönyv. Szakértők: dr. Scheuthauer Gusztáv
egyetemi tanár és dr. Aigner Károly szegedi királyi törvényszéki
orvos. – Vincze Pál, Sági István és Szénási István azonossági tanuk
kihallgatása.</p>
<p>Orvosi szemle. 1. Ruházat. 2. Külvizsgálat. 3. Belvizsgálat. 4.
Vélemény. Legalább 22 éves, halála valószinüleg egy év előtti.
<span class="pagenum"><a name="Page_304" id=
"Page_304">-304-</a></span></p>
<p>8. szám. A csonka-fűzesi hulla sirját november 7-ike óta pandur
őrzi.</p>
<p>9. szám. Jelentéktelen.</p>
<p>10. szám. Kozma Sándor királyi főügyész javasolja deczember
12-én az egész holttestnek Budapestre küldését. Törvényszék
megtagadja.</p>
<p>11. szám. Királyi főügyészi javaslat s törvényszéki végzés az
orvosi munkálatoknak az Országos Közegészségügyi tanácshoz
fölterjesztése iránt. Kérdések a tanácshoz.</p>
<p>12. szám. A tanácshoz intézett fölterjesztés. Az egyetemi
tanárok véleményéből egy résznek birói tollal kitörlése.
Iratjegyzék.</p>
<p>Mellékletek:</p>
<p class="i2">I. Holttest kiásatásának elrendelése.</p>
<p class="i2">II. Védők előterjesztése hullaszemle határideje
iránt.</p>
<p class="i2">III. Királyi főügyészi javaslat egyetemi szakértőknek
kellő időben értesitése iránt.</p>
<p class="i2">IV. Bonczoló helyiségről gondoskodás.</p>
<p class="i2">V. Költségjegyzék.</p>
<p class="i2">VI. Védők javaslata, hogy a kiásatás a biróság
jelenlétében teljesittessék.</p>
<p class="i2">VII. Gróf Pongrácz Jenő tanu távollétét
bejelenti.</p>
<p class="i2">VIII. Farkas Gábor községi biró jelentése a sir és
holttest azonossága tárgyában. Kiásási jegyzőkönyv. Azonossági
tanuk kihallgatása.</p>
<p class="i2">IX. Végzés a holttest egy részének Budapestre küldése
iránt. <span class="pagenum"><a name="Page_305" id=
"Page_305">-305-</a></span></p>
<p class="i2">X. 1882 deczember 10-iki jegyzőkönyv a sir fenekének
felkutatása, körmök keresése s a holttestnek két részre tagolása
tárgyában.</p>
<p class="i2">XI. 1882 deczember 12-iki jegyzőkönyv a hullarészek
elkülönitéséről s fölszámlálásáról.</p>
<p class="i2">XII. Egyetemi szakértők eljárására vonatkozó iratok.
A hullarészek átadása s átvétele Budapesten. Királyi főügyészi
előterjesztések. A csonkafűzesi szakértőkhöz intézett pótkérdések.
Az egyetemi szakértők előzetes nyilatkozatai.</p>
<p class="i2">XIII. Dr. Trajtler Soma orvos nyilatkozata a
pótkérdésekre.</p>
<p class="i2">XIV. Egyetemi szakértők pótlelete s véleménye.</p>
<p class="i2">XV. Költségjegyzék.</p>
<p class="i2">XVI. A Budapestre küldött hullarészek
visszaadása.</p>
<p class="i2">XVII–XX. Költségjegyzékek. Kézbesitések.</p>
<p>13. szám. Jelentéktelen.</p>
<p>14. szám. Horánszky Nándor védő lemondása.</p>
<p>15. szám. Országos Közegészségügyi Tanács az iratok
kiegészitését keri.</p>
<p>16. szám. Horánszky védő lemondása a vádlottakkal
közöltetik.</p>
<p>17. szám. Dr. Székely Miksa ügyvéd védői megbizatása.</p>
<p>18. szám. Országos Közegészségügyi Tanács felülvéleménye.</p>
<p>19. szám. Dr. Székely Miksa ujabb védői megbizatása.
<span class="pagenum"><a name="Page_306" id=
"Page_306">-306-</a></span></p>
<p>20. szám. Királyi főügyészség vádinditványa 1883 április 16-ról
Svarcz Salamon, Bukszbaum Ábrahám, Braun Lőbi, Vollner Herman, Sarf
József, Junger Adolf, Braun Brenner Ábrahám, Lusztig Sámuel,
Veiszstein Lázár, Fogel Amsel, Smilovics Jankel, Herskó Dávid,
Grósz Márton és Klein Ignácz ellen. Törvényszék elrendeli még Taub
Emánuel ellen is. Tárgyalás junius 4-re s következő napjaira.</p>
<p>21–23. szám. Intézkedési iratok.</p>
<p>24. szám. Tárgyalás ujabban junius 19-re.</p>
<p>25–28. szám. Jelentéktelenek.</p>
<p>29. szám. Cserés Andrásné született Bodnár Mária vallomása
junius 23-ról. Ért és beszél zsidó-német nyelven. A hulla
felöltöztetéséhez használt ruhák átadásával Groszberg Leót és
feleségét vádolja.</p>
<p>30. és 31. szám. Barcza Dani csendbiztos elleni jelentés.</p>
<p>32. szám. Farkas Gábor községi biró jelenti junius 28-ról, hogy
Vámosi József és neje Tót Erzsébet Julcsa lányukat előtte hamis
tanusággal vádolják.</p>
<p>33–46. szám. Jelentéktelenek.</p>
<p>47. szám. A Bodrog vizében talált palaczkbeli irás csak költött
neveket tartalmaz.</p>
<p>48. szám. Tárgyalási jegyzőkönyv mellékletei. Alant
ismertetvék.</p>
<p>49. és 50. szám. Törvényszék tanácskozási jegyzőkönyvei.</p>
<p>51. szám. Elsőbirósági itélet.</p>
<p>52. szám. Panaszos fél fölebbezése.</p>
<p>53. szám. Másodbiróság itélete.</p>
<p>54. szám. Kézbesitések. <span class="pagenum"><a name="Page_307"
id="Page_307">-307-</a></span></p>
<p>55. és 56. szám. Panaszos fél fölebbezése és ennek indokai.</p>
<p>57. szám. Legfőbb biróság itélete.</p>
<p>NB. Az elsőbirósági itélet és a tanácskozási jegyzőkönyvek
másolatai.</p>
<h3>IV.</h3>
<p class="summary">(A végtárgyalás folyamán beszerzett vizsgálati
és egyéb iratok.)</p>
<p>A. Özvegy Solymosi Jánosné panaszos Szalay Károly ügyvédet jogi
képviselőjeként bejelenti.</p>
<p>B. Sarf József jegyzőkönyvileg kivánja, hogy fia a zsidó
ünnepeket megülhesse.</p>
<p>C. Eötvös Károly védő előterjesztése a belügyi kormányhoz Sarf
Móricznak a vármegye kezéből kiszabaditása iránt. Belügyi kormány
megtagadó határozata</p>
<p>D. Sarf Móricz nagyanyja és mostohaanyja kérik, hogy a fiuval
beszélhessenek. Alispán megtagadja.</p>
<p>E. Tóth Béla iró, az »Egyetértés« napilap belmunkatársa
előterjesztése a törvényszéki elnökhöz, melyben Orsóvszky Gyula
tanitónál 1883 junius 18-án este társával együtt tett látogatását s
annak okait és lefolyását elmondja.</p>
<p>F. Bary József vizsgálóbiró jelentése pótvizsgálat iránt.</p>
<p>G. Alispán jelenti, nem igaz, hogy Sarf Móricz a megyei
levéltárban belügyminiszteri rendeletet az ő jövőbeli ellátásáról
olvasott.</p>
<p>H. Vizsgálóbirói jelentés Cserés Andrásné kihallgatásáról.
<span class="pagenum"><a name="Page_308" id=
"Page_308">-308-</a></span></p>
<p>I. Jelentéktelen.</p>
<p>K. Péczely Kálmánról az illavai országos fegyház értesitője
1857-től 1869-ig tartott fegyházi fogságáról.</p>
<p>L. M. N. Jelentéktelenek.</p>
<p>O. Szalay Károly ügyvéd a panasz érdekében uj tanukat jelent
be.</p>
<p>P. Q. R. S. T. Jelentéktelenek.</p>
<p>U. Orvosi jelentés Sarf Móricz szemeinek látóképességéről.</p>
<p>X. Zemplén vármegye alispánja jelenti, hogy a Bodrog vizében
usztatott üvegbeli irás tartalma koholmány.</p>
<p>Z. Névtelen levél.</p>
<p>Zs. Eötvös Károly jelentése Kozma Sándor királyi főügyészhez
Zurányi Kálmán tanuskodásáról, mely a csonka-fűzesi holttest
fölismerésére vonatkozik. Gajzágó budapesti királyi aljárásbirónak
Zurányival fölvett kihallgatási jegyzőkönyve 1882 november
5-ről.</p>
<p>V. Aa. Jelentéktelenek.</p>
<p>Bb. Bodrog vizében Bodrog-Olaszi alatt talált üveg s benne irás.
Aláirva: Lőki János okleveles gépész. Vizsgálati iratok a találás
körülményeiről.</p>
<p>Cc. Dd. Ee. Jelentéktelenek.</p>
<p>Ff. Kazimir József pandurnak Vay György csendbiztos elleni
becsületsértési pere.</p>
<p>Gg. Vay György ellen folyt fegyelmi és bűnvádi perek iratai.</p>
<p>Hh. Ii. Jelentéktelenek. <span class="pagenum"><a name=
"Page_309" id="Page_309">-309-</a></span></p>
<p>Kk. Alispán jelenti, hogy Sarf Móriczot mikor s miként vette át
s adta Henter Antal várnagy kezére.</p>
<p>Mm. Eötvös Károly védő fölebbezése az iránt, hogy az egyetemi
szakértők kezére az egész holttest adassék ki.</p>
<p>Nn. Birói szemléről Tisza-Eszláron fölvett jegyzőkönyv 1883
julius 17-én.</p>
<p>Oo. Különböző kir. ügyészi fölterjesztések főügyészhez.</p>
<p>Pp. Jelentéktelen.</p>
<p>Qq. Az 1791-iki peéri vérvádper iratai.</p>
<p>Rr–Ss. Zsidó betükkel zsidó-német nyelven irt levelek.
Jelentéktelen.</p>
<h3>V.</h3>
<p class="summary">(A nyilvános végtárgyalás jegyzőkönyvei 1889.
évi junius hó 19-től augusztus hó 3-ig.)</p>
<p>Harminczhárom jegyzőkönyvet vett fel a törvényszék a
végtárgyalásról. A jegyzőkönyvek gyorsirói följegyzések alapján
készültek. Az esküt tett gyorsirók elkészitették a szöveget, ezt a
törvényszéki elnök átnézte és kiigazitotta s aztán megerősitette.
Az igy jóváhagyott szöveget irták le jegyzőkönyv-alakban s ezt
azután az elnök és jegyző aláirta.</p>
<p>A szöveg előzetes átnézésébe s esetleges kiigazitásába se a
vádlottak, se a vádlók és védők be nem avatkozhattak. A
jegyzőkönyveket én utólag átnéztem s tartalmuk helyességét
emlékezetem és jegyzeteim segitségével megállapitottam. A
jegyzőkönyvek szövegét egészben helyesnek találtam. Minden fontos
és érdemleges <span class="pagenum"><a name="Page_310" id=
"Page_310">-310-</a></span> rész hiven van benne leirva. Csak
néhány tárgyalási jelenet van csonkán és hézagosan előadva. Ezt
irói művem folyamán külön megjegyeztem. Minden olvasóm
természetesnek s jól indokoltnak találja, hogy irói művemben a
megtörtént tények és nyilatkozatok leirásánál szigoruan
alkalmazkodtam a jegyzőkönyvek tartalmához.</p>
<p>A jegyzőkönyvek egyébiránt ezelőtt tizennyolcz évvel külön
könyvalakban megjelentek. Már ez is elég ok arra, hogy azok
tartalmát itt csak röviden jelzem.</p>
<p class="center">* * *</p>
<p>I. Jegyzőkönyv. Junius 19-iki ülés délelőtt 9 órától délutáni 2
óráig. Biróság megalakulása. Elnöki megnyitó beszéd. Vádlottak
jelenlétének megállapitása. Közvádló királyi főügyészi helyettes
vád előterjesztése. A tolmácsnak és gyorsiróknak eskületétele.</p>
<p>Özvegy Solymosi Jánosné előterjeszti panaszát. Svarcz Salamon,
Vollner Herman, Bukszbaum Ábrahám és Braun Lipót (Lőbi) vádlottak
az általános és a különös kérdésekre felelnek, vádat tagadják.</p>
<p>Sarf Móricz tanu vallomása. Svarcz Salamon, Bukszbaum Ábrahám és
Braun Lipót vádlottakkal szembesitése.</p>
<p>Némely keresztkérdések.</p>
<p>II. Jegyzőkönyv. Junius 20-iki ülés reggeli 9 órától délutáni 2
óráig. Szalay Károly ügyvéd, mint özvegy Solymosi Jánosné
képviselője megjelenik. <span class="pagenum"><a name="Page_311"
id="Page_311">-311-</a></span></p>
<p>Sarf József, Junger Adolf, Braun (Brenner) Ábrahám, Veiszstein
Lázár, Lusztig Adolf és Taub Emánuel vádlottak az általános és
különös kérdésekre felelnek. Közvádló és védők keresztkérdései.</p>
<p>Sarf Móricz tanu apjával szembesitve. Apja és a közvádló s védők
keresztkérdései tanuhoz.</p>
<p>Védők előterjesztései.</p>
<p>III. Jegyzőkönyv. Junius 21-iki ülés reggeli 9 órától délutáni
harmadfél óráig. Eötvös védő előterjesztése Tóth Bélának junius
18-án Orsóvszky tanitónál tett látogatása tárgyában. Az erre
vonatkozó vizsgálati iratok az ülés folyamán felolvastatnak.</p>
<p>Özvegy Solymosiné panaszoshoz a közvádló és a védők
keresztkérdései. Csordás Gáborné időközben meghalt.</p>
<p>Huri Andrásné, Lánczy Gáborné, Üveges Mihályné, Sós Andrásné,
Szabó Zsuzsanna, Sós Erzsébet, Tanyi Erzsébet, Tanyi Eszter, Sós
Mihályné, Solymosi Zsófia, Kohlmájer József, idősb Bátori Gáborné,
Bátori Gábor, ifjabb Bátori Gáborné és Bátori Zsófia tanuk
kihallgatása. Mit beszélt a 4 éves kis Samu gyerek? Eszterrel mikor
és hol találkoztak utoljára? Sarf Józsefék szomszédsági
viszonyai.</p>
<p>Biróság, közvádló, védők keresztkérdései.</p>
<p>Tanuk esküre bocsátása.</p>
<p>IV. Jegyzőkönyv. Junius 22-iki ülés reggeli 9 órától délutáni 2
óráig.</p>
<p>Lengyel Istvánné, Lengyel János, Fekete Jánosné, Adamovics
József, Kovácsné, Pap József, Hatalovszki <span class=
"pagenum"><a name="Page_312" id="Page_312">-312-</a></span> András,
Frenkel Sámuel, Csordás Nagy Jánosné, Pap Albert és neje, özvegy
Solymosi Gáborné, Pásztor Józsefné, Rózenberg Rozi, Ziszman Jakab,
Varga Kati tanuk kihallgatása. Kiáltás és sirás hangja a zsinagóga
felől. Élt-e Eszter még délután is? Mikor mentek haza a zsidók a
templomból? Bukszbaum Ábrahám alibije.</p>
<p>V. Jegyzőkönyv. Junius 23-iki ülés reggeli 9 órától délután 3
óráig. Eötvös védő előterjesztése a biróság és védelem
sértetlensége tárgyában.</p>
<p>Römer Jakab, Groszberg Leó, Einhorn József, Einhorn Májer, Klein
József, Löventhal Salamon, Lichtman Jakab, Lichtman Mária, Frenkel
Háni, Bátori Juliánna, Ohrenstein Berta, Rózenberg Herman tanuk
kihallgatása. Keresztkérdések, szembesitések.</p>
<p>Solymosi Eszter eltünésének részletei. A zsidók április 1-i
istentisztelete. A metszők holléte. A koldus zsidó étkezése. Tóth
Borcsa megmérése.</p>
<p>Közvádló és védők előterjesztése Bary Józsefnek a tárgyalás
folyamán üzött titkos vizsgálatai ellen.</p>
<p>VI. Jegyzőkönyv. Junius 25-iki ülés délelőtti 9 órától délutáni
3 óráig. Elnök, közvádló és védők előterjesztései a holttesten levő
ruha honnan kerülte s Cserés Andrásné kihallgatása tárgyában.</p>
<p>Rózenberg Herman és neje, Lichtman József, Vollner Hermanné,
Ziszman Jakabné, Ziszman Dóri, Cserés Mihály, Huri András, Grósz
Farkas, <span class="pagenum"><a name="Page_313" id=
"Page_313">-313-</a></span> Guttman József, Taub Emánuelné, Csuga
Dánielné, Fájerman Sára, Vámosi Julcsa, Juhász József, Bakó Ignácz,
Durst András és Péczely Kálmán kihallgatása. Keresztkérdések,
szembesitések.</p>
<p>Eszter eltünésének körülményei. A zsidók járás-kelése április
1-én. Sarf Móricz nagyfalui vallatása.</p>
<p>VII. Jegyzőkönyv. Junius 26-iki ülés reggeli 9¼ órától délutáni
2 óráig.</p>
<p>Közvádló és védők előterjesztései Bary József kihallgatása
iránt. Péczely Kálmánhoz keresztkérdések. Eötvös Károly védő
leleplezi rablógyilkosság miatt történt elitéltetését.</p>
<p>Recsky András, Árvai Julcsa, Zdanek Gergely, Leskó Mária,
Szilvási Sára tanuk kihallgatása.</p>
<p>Sarf Móricz nagyfalui vallatása. Tanuesketések.</p>
<p>VIII. Jegyzőkönyv. Junius 27-iki ülés reggeli 9¼ órától délutáni
2¾ óráig. Védői előterjesztések.</p>
<p>Sarf Józsefné, Solymosi Gáborné, Barcza Dani, Henter Antal és
Bubák Antal tanuk kihallgatása.</p>
<p>Fontos szembesitések és keresztkérdések Sari Móricz tanuval és a
nagyfalui kihallgatásra nézve. Illavai országos fegyház értesitése
Péczely Kálmánról.</p>
<p>IX. Jegyzőkönyv. Junius 28-iki ülés reggeli 9¼ órától délutáni 1
2/4 óráig.</p>
<p>Tanyi Gábor, Vertheimer Farkas, Fájerman Herman, Mészáros Juli,
Huri József, Veinstein Lázár, Csabai Miklós, Antal Mátyás, Jármy
Jenő, Fogel Amsel, Horka Bazil, Hörba Bazil tanuk kihallgatása.
<span class="pagenum"><a name="Page_314" id=
"Page_314">-314-</a></span></p>
<p>Solymosi Eszter eltünése. Hullausztatás. Fogel Amsel
alibije.</p>
<p>X. Jegyzőkönyv. Julius 2-iki ülés reggeli 10¼ órától délutáni 2¾
óráig.</p>
<p>Váradi András, Oláh György, Litvai József, Smilovics Jankel,
Veil Sámuel, Grósz Benczéné, Grósz Mózes, Grósz Háni, Bajer Herman,
Csuka István, Barta András tanuk kihallgatása.</p>
<p>Csonka-fűzesi hulla feltalálása. Hullausztatási vád. Smilovics
Jankel alibije.</p>
<p>XI. Jegyzőkönyv. Julius 3-iki ülés reggeli 9 órától délutáni 2¾
óráig.</p>
<p>Herskó Dávid, Matej Ignácz, Pap György, ifju Tóth János, Grósz
Márton, Nagy István vádlottak és tanuk kihallgatása.</p>
<p>Hullausztatás. Barcza Dani beszélgetése. Grósz Márton
alibije.</p>
<p>XII. Jegyzőkönyv. Julius 4-iki ülés reggeli 9 órától délutáni 3
és fél óráig.</p>
<p>Csepkanics György, Urbán Józsefné, Czuha Ferencz és neje,
Debreczenyi Mihály, Lánczi József, Höcska György tanuk
kihallgatása.</p>
<p>Hullausztatás. Matej és Smilovics ujabb kihallgatása. Tisza-löki
kínoztatások. Sarf Móricz életkora. Eszter eltünése. Grósz Márton
kocsija.</p>
<p>XIII. Jegyzőkönyv. Julius 5-iki ülés reggeli 9 órától délutáni 3
óráig.</p>
<p>Fogel Amsel, Grósz Márton, Klein Ignácz, Matej Péter, Szavinecz
Péter, Szirkó Mihály, Smilovics <span class="pagenum"><a name=
"Page_315" id="Page_315">-315-</a></span> Jankel, Galsi István,
Vider Mór vádlottak és tanuk kihallgatása.</p>
<p>Holttest szállitása. Hullausztatás. Tisza-löki vallatások és
kínzások.</p>
<p>XIV. Jegyzőkönyv. Julius 6-iki ülés reggeli 9 és ¼ órától
délután 2 óra 20 perczig. Védők előterjesztései.</p>
<p>Drimusz György, Szelever János, Grósz Mártonné, Groszberg
Illésné, Gyulai Zsuzsánna, Nagy Borcsa, Hatalovszki Mária,
Szilvássi Jánosné, Klein Ignáczné, Gyáni Gábor és neje, Lápossi
János, Várkonyi Ferencz, Solymosi Jánosné, Tanyi Józsefné, Tóth
Mari tanuk kihallgatása.</p>
<p>Hullausztatás. Grósz Márton alibije. Csonkafűzesi holttest
azonossága.</p>
<p>XV. Jegyzőkönyv. Julius 7-iki ülés reggeli 9 órától délutáni 2
és fél óráig. Elnöki előterjesztés.</p>
<p>Zoltán István, Oláh György, Tóth György, Lőrinczi István,
Lefkovics Bernát, Svarcz Sámuel, Molnár János, Szalai Györgyné,
Olajos Bálintné, Szalai Gábor, Solymosi János, Jakab János,
Szakolczai Julcsa, Juhász József, Juhász Andrásné, Kecskés József
és Gazdag Józsefné tanuk kihallgatása. Szembesitések.</p>
<p>Csonka-fűzesi holttest felbukkanása s azonossága.
Tanu-esketések.</p>
<p>XVI. Jegyzőkönyv. Julius 9-iki ülés reggeli 10 és ¼ órától
délután 4 és fél óráig. Közvádló és védők előterjesztése.
<span class="pagenum"><a name="Page_316" id=
"Page_316">-316-</a></span></p>
<p>Vámosi Józsefné, Vámosi Julcsa, Hrabár Gyula, Hajdu József,
Tanyi Gábor, Tapasztó Miklós, Kaposi József, Nagy Józsefné,
Hatalovszki András, Hajdu Mihályné, Cserés Andrásné, Groszberg
Leóné, Herskó Dávid vádlottak és tanuk kihallgatása.</p>
<p>Solymosi Eszter eltünése. A csonka-fűzesi holttest
felöltöztetése.</p>
<p>XVII. Jegyzőkönyv. Julius 10-iki ülés reggeli 9 órától déli 12
óráig.</p>
<p>Zurányi Kálmán és Horváth Géza tanuk kihallgatása. Dr. Trajtler
Soma kérdései. Keresztkérdések.</p>
<p>Csonka-fűzesi holttest azonossága. Fölismerési eljárás.</p>
<p>XVIII. Jegyzőkönyv. Julius 11-iki ülés reggeli 9 órától déli 1
óráig.</p>
<p>Horváth Géza, dr. Scheuthauer Gusztáv, dr. Mihálkovics Géza
szakértők, Szücs János és Solymosi Gáborné tanuk kihallgatása.</p>
<p>Csonka-fűzesi holttest azonossága. Fölismerés.</p>
<p>XIX. Jegyzőkönyv. Julius 12-iki ülés reggeli 8 és fél órától
délutáni 2 óráig. Közvádló és védők előterjesztései.</p>
<p>Dr. Kiss Jenő és dr. Belky János szakértők kihallgatása.</p>
<p>A holttest azonossága. Fölismerés.</p>
<p>XX. Jegyzőkönyv. Julius 13-iki ülés délelőtti 8 és fél órától
délutáni 2 és ¾ óráig.</p>
<p>Dr. Mihálkovics Géza, dr. Scheuthauer Gusztáv és dr. Trajtler
Soma szakértők kihallgatása.</p>
<p>A holttest azonossága. Fölismerés. <span class=
"pagenum"><a name="Page_317" id="Page_317">-317-</a></span></p>
<p>XXI. Jegyzőkönyv. Julius 14-iki ülés reggeli 8 és fél róától.
Helyszini törvényszéki szemle elrendelése.</p>
<p>Horváth László, dr. Kiss Jenő és dr. Scheuthauer Gusztáv
szakértők kihallgatása.</p>
<p>A holttest azonossága. Fölismerés.</p>
<p>XXII. Jegyzőkönyv. Julius 16-iki ülés reggeli 9 és fél órától
délutáni 3 óráig. Kulcslyuk-szemle napja.</p>
<p>Mihályi Gábor, Szaplonczay József, Matej Ignácz, Csepkanics
György, Mónics Bernát, Kopánszky György, Mónics Ferencz, Kerner
Máté, Sréter, Heillman és Moskovics Mózes tanuk kihallgatása.</p>
<p>Matej Ignácz szavahihetősége. Tisza-löki kínzások.</p>
<p>XXIII. Jegyzőkönyv. Julius 18-iki ülés reggeli 9 és fél órától
délutáni 2 óráig.</p>
<p>Róka Sándor, Kazimir József, Vay György és Karanczay József
tanuk kihallgatása.</p>
<p>Tisza-löki kínzatások.</p>
<p>XXIV. Jegyzőkönyv. Julius 19-iki ülés reggeli 8 és ¾ órától
délutáni 3 és fél óráig.</p>
<p>Róka Sándor, Kazimir József, Bakó Ignácz, Mozga Péter, Bakó
György, Szójár Anna, Szentesi István és neje kihallgatása.</p>
<p>Tisza-löki kínzás. Nagyfalui éjjeli vallatás. Keresztkérdések
Matej Ignáczhoz hullausztatásra nézve. Közvádló királyi főügyészi
helyettes bántalmazása. Tanuk esküre bocsátása.</p>
<p>XXV. Jegyzőkönyv. Julius 20-iki ülés reggeli 9 és fél órától
délutáni 2 és fél óráig. Elnöki és védői előterjesztések
<span class="pagenum"><a name="Page_318" id=
"Page_318">-318-</a></span> a törvényszék hivatalos tagjainak
sérthetlensége tárgyában.</p>
<p>Szentesi István, Debreczenyi Mihályné, Hatalovszki András,
Vámosi József, Vámosi Julcsa, Veinstein Hani és Löventhal
Salamonné, Vámosi Józsefné. Keresztkérdések. Szembesitések.</p>
<p>Eszter eltünésének körülményei. Vámosi Julcsa hamis
vallomása.</p>
<p>XXVI. Jegyzőkönyv. Julius 21-iki ülés reggeli 9 órától délutáni
2 és fél óráig. Kormány intézkedése közvádló védelme tárgyában.</p>
<p>Sipos István és neje, Cserés Mihály, Lazi János, Sós András,
Ardai István, Pap József, Babócsy József, Szelei Gábor, ifju Pap
József, Farkas Eszter, Olajos Bálint, Feller Istvánné, Katona Anna,
Zak Péterné, Solymosi Zsófi, Szilár Zsófi, Pilinczky János,
Solymosi János, Huri Andrásné, Farkas Gábor, Vertheimer Farkas,
Nagy Mihály, Cserés Andrásné, Róth Borbála tanuk kihallgatása.</p>
<p>Eszter eltünése. Holttest azonossága. A holttesten meg voltak-e
a körmök? Grósz Márton alibije.</p>
<p>XXVII. Jegyzőkönyv. Julius 23-iki ülés reggeli 10 és fél órától
délutáni 2 óráig.</p>
<p>Klein Ignácz, Kakóczi Károly és Buchta Amália tanuk
kihallgatása. Iratok felolvasása.</p>
<p>Hullausztatás. Sarf Móricz születési ideje. A Tisza árama a
holttest felbukkanásakor. Eötvös védő előterjesztése. <span class=
"pagenum"><a name="Page_319" id="Page_319">-319-</a></span></p>
<p>XXVIII. Jegyzőkönyv. Julius 24-iki ülés reggeli 9 és fél órától
délutáni 1 és háromnegyed óráig.</p>
<p>Iratok felolvasása. Közvádló és védők előterjesztései. Sarf
Móricz megesketésének kérdése.</p>
<p>XXIX. Jegyzőkönyv. Julius 27-iki ülés reggeli 8 órától délutáni
1 óráig.</p>
<p>Szeyfferth Ede közvádló előterjesztése. Vádat elejti. Szalay
Károly a panaszos nevében vádat emel. Funták Sándor
védőbeszéde.</p>
<p>XXX. Jegyzőkönyv. Julius 28-iki ülés reggeli 8 és fél órától
délutáni 2 és fél óráig.</p>
<p>Friedmann Bernát, Székely Miksa és Heuman Ignácz
védőbeszédei.</p>
<p>XXXI. Jegyzőkönyv. Julius 30-iki ülés reggeli 8 és ¾ órától
délutáni 4 óráig.</p>
<p>Eötvös Károly védőbeszéde.</p>
<p>XXXII. Jegyzőkönyv. Julius 31-iki ülés reggeli 8 és fél órától
déli fél 12 óráig.</p>
<p>Szalay Károly, Eötvös Károly, Heuman Ignácz és Funták Sándor
védők vitázó beszédei.</p>
<p>XXXIII. Jegyzőkönyv. Augusztus 3-iki ülés délelőtti 11 órától
déli 12 óráig.</p>
<p>Az itélet kihirdetése. Panaszos fölebbezést jelent be. Elnöki
záróbeszéd. A védelem részéről Eötvös Károly záróbeszéde.</p>
<hr class="chap" />
<div class="chapter"></div>
<p><span class="pagenum"><a name="Page_320" id=
"Page_320">-320-</a></span></p>
<p><span class="pagenum"><a name="Page_321" id="Page_321"><br />
-321-</a></span></p>
<h2>TARTALOMJEGYZÉK.</h2>
<p class="center">HARMADIK KÖTET.</p>
<ul class="TOC">
<li>A föld alól.</li>
<li class="li2"><span class="roman">I.</span> Az első biztos
jelenségek. – Sarf Móriczot nem tudom kiszabadítani. – A
csonka-fűzesi szakértők munkájában nem biztam. – E munka ellenkezik
a tárgyi tünetekkel. – Mit tehetek ellene? – A vérvád különös
természete. – Trajtler Soma orvostudor. <span class=
"ralign"><a href="#Page_1">1</a></span></li>
<li class="li2"><span class="roman">II.</span> Miként dolgozik az
agy? – Törvényszéki orvostani gyakorlatom története. – Kovács
József orvos, egyetemi tanár. – Babes Viktor tudós. –
Előterjesztésem a holttest kiásása iránt. – A falusi sirok. – A
sirbontás gyanuja. – Előterjesztésem hatása. <span class=
"ralign"><a href="#Page_13">13</a></span></li>
<li class="li2"><span class="roman">III.</span> Az egyetemi
tudósok. – A holttest kiásására kirendelt birói bizottság. – Az
igazi sir. – Az igazi koporsó. – A bonczoló helyiség. – Nem kapunk
szállást és ételt-italt. <span class="ralign"><a href=
"#Page_32">32</a></span></li>
<li>Mit láttak a tudósok?</li>
<li class="li2"><span class="roman">I.</span> A holttest csakugyan
a csonka-fűzesi holttest. – A holttesten mumificatiót találnak. –
De hullaszappant is találnak. – A hullaszappan természete. – A
hónaljak szőre. – A körmök hiánya. – A csontok fejlődése.
<span class="ralign"><a href="#Page_44">44</a></span></li>
<li class="li2"><span class="roman">II.</span> A fogak szemléje. –
Huriné nem nézi meg a holttestet. – Két fog rendetlenül fekszik
egymás mellett. – Ugyanez a rendetlenség Solymosi Zsófinál is. – A
fogak és körmök tanui. – Hátha ellopták a körmöket. <span class=
"ralign"><a href="#Page_54">54</a></span></li>
<li class="li2"><span class="roman">III.</span> Az igazi tudós. –
Az egyetemi tudósok a holttestnek Budapestre szállítását kivánják.
– A törvényszék a holttest felét küldi. – A haj- és szőrszálak
letöredezése. <span class="ralign"><a href=
"#Page_61">61</a></span></li>
<li class="li2"><span class="roman">IV.</span> Mihálkovics első
véleménye szerint a holttest idősebb lányé, nem Solymosi Eszteré. –
A 17 éves férfi csontváza fejletlenebb. – Engem nem tud meggyőzni.
– A fejlődés különböző. – Kérdéseim a tudósokhoz. – A prágai orvosi
egyetem 14 éves leánycsontváza. – Scheuthauer buzgósága. – A
tudósok végső véleménye. <span class="ralign"><a href=
"#Page_69">69</a></span></li>
<li><span class="pagenum"><a name="Page_322" id=
"Page_322">-322-</a></span></li>
<li class="li2"><span class="roman">V.</span> A holttest olyan
lányé, a ki 14 évesnél nem volt fiatalabb s 17 évesnél nem volt
idősebb. – A csonka-fűzesi szakértők minden lényeges kérdésben
tévednek. – A holttest Solymosi Eszteré lehet. – A biróság kitörli
a tudósok véleményéből ezt a pontot. <span class="ralign"><a href=
"#Page_77">77</a></span></li>
<li class="li2"><span class="roman">VI.</span> Az Országos
Közegészségügyi Tanács. – Nem tud s nem akar dönteni a vitás
kérdésekben. – Véleményét nem indokolja. – Hoffmann Bécsben és
Virchow Berlinben az egyetemi tudósoknak ad igazat. <span class=
"ralign"><a href="#Page_82">82</a></span></li>
<li>A megmérgezett lélek.</li>
<li class="li2"><span class="roman">I.</span> A királyfi vall anyja
ellen, a királyné ellen. – Hasonlít hozzá Sarf Móricz. – A hetyke
tanu. – Sarf Móricz lelke nem tört meg rögtön. – Sokáig küzködött.
<span class="ralign"><a href="#Page_89">89</a></span></li>
<li class="li2"><span class="roman">II.</span> Sarf Móricz elhagyja
a fogházat, de elfogja őt a várnagy. – Mi a várnagy? – Erdődi gróf
Pálffy János tartja pénzzel a gyerek-tanut. – Mi a várnagy
feladata? – A gyerek jelleme. <span class="ralign"><a href=
"#Page_98">98</a></span></li>
<li class="li2"><span class="roman">III.</span> A várnagy oktatási
módszere. – Sarf Móricz megutálja a zsidó vallást. – Megveti
hitsorsosait. – Elhiszi a vérvádat. <span class="ralign"><a href=
"#Page_104">104</a></span></li>
<li class="li2"><span class="roman">IV.</span> A gyerek utálja meg
édes apját! – A királyfi és Sarf Móricz. – A gyerek kigúnyolja édes
apját. – És megtagadja. – Az apa megszaggatja ruháit. <span class=
"ralign"><a href="#Page_111">111</a></span></li>
<li class="li2"><span class="roman">V.</span> Sarf Móricz a megyei
levéltárban. – Miniszteri leiratból azt olvassa, hogy ő ur lesz. –
Fél a zsidóktól. – Husvétkor a zsidók el akarják lopni. – A
tárgyalás előtti éjszakán is el akarják lopni. – Hamisság minden. –
Az agy is átalakul. <span class="ralign"><a href=
"#Page_117">117</a></span></li>
<li>Eszter halálának titka.</li>
<li class="li2"><span class="roman">I.</span> A csonka-fűzesi
holttest Eszter holtteste. – Bizonyos tehát, hogy Eszter meghalt. –
Halála nem baleset, nem is erőszak. – Öngyilkosság. – A vizsgálat
nem puhatolta ezt ki. – Sőt eltaposta ennek nyomait. <span class=
"ralign"><a href="#Page_131">131</a></span></li>
<li class="li2"><span class="roman">II.</span> Hatalovszki András
tanusága. – A lány délután is élt még. – Délután ott sirdogált a
kert mellett a fűzfa alatt. – Anyja, gazdaasszonya, testvérje
öngyilkosságra gondolnak. – Ok nélkül ez nem történik. <span class=
"ralign"><a href="#Page_140">140</a></span></li>
<li class="li2"><span class="roman">III.</span> A lány
elszántságának oka és tünetei. – Egész nap fázott, éhezett és
dolgozott. – Asszonyának durvasága. – Barcza Dani tanusága. – A
tanuk szomorunak látták. – Soha nem dalolt. – Az utolsó ok.
<span class="ralign"><a href="#Page_149">149</a></span></li>
<li>A nyilvános tárgyalás.</li>
<li class="li2"><span class="roman">I.</span> A bűnügyi vizsgálat
lassu. – Szeyfferth Ede, a közvádló. – A vádhatározat. – A biróság
szerkezete. – Tárgyalási jegyzőkönyv. – A közönség. <span class=
"ralign"><a href="#Page_156">156</a></span></li>
<li><span class="pagenum"><a name="Page_323" id=
"Page_323">-323-</a></span></li>
<li class="li2"><span class="roman">II.</span> A tanuk. – A
jóhiszemü, de hamis tanuk. – Vámosi Julcsa esete. – A holttest
nyakán forradás. – A kék szem. – A parasztlány lábujjai. – A tanuk
beszédének összehangzása. <span class="ralign"><a href=
"#Page_167">167</a></span></li>
<li class="li2"><span class="roman">III.</span> Pártos közönség. –
Péczely leleplezésén felzúdul. – „Mondja el vallomását a tanu
versben is“. – A külső közönség. – A hirlaptudósítók. – A nagy
világ érdeklődése. – Dr. Náthán Berlinből. <span class=
"ralign"><a href="#Page_172">172</a></span></li>
<li class="li2"><span class="roman">IV.</span> A biróság. – Korniss
Ferencz, az elnök. – Elfogultsága. – Horánszky védő lemond. – Ujabb
védőtársaim. – Friedmann és Székely. – A vádlottak bátrak és
nyugodtak. – A „marha“. <span class="ralign"><a href=
"#Page_178">178</a></span></li>
<li class="li2"><span class="roman">V.</span> A közvádlót
megtámadják. – Nem kap elégtételt. – A közönség a védők ellen. – A
népszerüség. – A vérvád ősi természete. – Nem per ez, hanem
bajvivás a faji ösztön ellen. <span class="ralign"><a href=
"#Page_191">191</a></span></li>
<li class="li2"><span class="roman">VI.</span> Megvédtem magam a
támadások ellen. – Andrikovics uram. – Titkos testőrségem. – A
védelem felosztása. – Az én védőbeszédem. – Agyam elfáradt. –
Miként alkot az agy? – Hét órán át tartó rögtönzött beszéd.
<span class="ralign"><a href="#Page_197">197</a></span></li>
<li class="li2"><span class="roman">VII.</span> A biróság itélete.
– A vádlottak megszabadulnak. – Sarf Móricz szabad lesz. – A munka
jutalmat érdemel. – A per költségei. – A védőügyvédek
tiszteletdija. <span class="ralign"><a href=
"#Page_208">208</a></span></li>
<li>Könyvünk toldaléka.</li>
<li class="li2"><span class="roman">I.</span> Okaink, a melyek
miatt megismertetjük a birósági itéleteket és összes iratokat.
<span class="ralign"><a href="#Page_220">220</a></span></li>
<li>Birói itéletek.</li>
<li class="li2"><span class="roman">I.</span> Az első biróság
itélete s annak indokai. <span class="ralign"><a href=
"#Page_223">223</a></span></li>
<li class="li2"><span class="roman">II.</span> A budapesti királyi
itélőtáblának mint másodbiróságnak itélete s annak indokai.
<span class="ralign"><a href="#Page_251">251</a></span></li>
<li class="li2"><span class="roman">III.</span> A magyar királyi
Kuriának, mint legfőbb biróságnak itélete s annak indokai.
<span class="ralign"><a href="#Page_272">272</a></span></li>
<li>A vizsgálat iratai.</li>
<li class="li2"><span class="roman">I.</span> Miért ismertetem az
iratokat? <span class="ralign"><a href=
"#Page_276">276</a></span></li>
<li class="li2"><span class="roman">II.</span> A vizsgálóbiró
iratai. – A birói szemléről és kihallgatásokról fölvett
jegyzőkönyvek. <span class="ralign"><a href=
"#Page_278">278</a></span></li>
<li class="li2"><span class="roman">III.</span> A törvényszék és
vizsgálóbiró együttes vizsgálati iratai. – Egyetemi tudósok
nyilatkozatai. <span class="ralign"><a href=
"#Page_303">303</a></span></li>
<li class="li2"><span class="roman">IV.</span> A végtárgyalás
folyamán beszerzett vizsgálati és egyéb iratok. <span class=
"ralign"><a href="#Page_307">307</a></span></li>
<li class="li2"><span class="roman">V.</span> A nyilvános
végtárgyalás jegyzőkönyvei 1889. évi junius hó 19-től augusztus hó
3-ig. <span class="ralign"><a href="#Page_309">309</a></span></li>
</ul>
<hr class="chap" />
<div class="chapter"></div>
<div class="transnote">
<h3>Javítások.</h3>
<p>Az eredeti szöveg helyesírásán nem változtattunk.</p>
<p>A nyomdai hibákat javítottuk. Ezek listája:</p>
<table summary="Javítások">
<tr>
<td class="tdr"><a href="#Page_27">27</a></td>
<td>kisül, kogy</td>
<td>kisül, hogy</td>
</tr>
<tr>
<td class="tdr"><a href="#Page_34">34</a></td>
<td>mezőkön-eső</td>
<td>mezőkön, eső</td>
</tr>
<tr>
<td class="tdr"><a href="#Page_34">34</a></td>
<td>sara fene, ketlen</td>
<td>sara feneketlen</td>
</tr>
<tr>
<td class="tdr"><a href="#Page_64">64</a></td>
<td>egyemi tudósok</td>
<td>egyetemi tudósok</td>
</tr>
<tr>
<td class="tdr"><a href="#Page_197">197</a></td>
<td>mindg lehetőnek</td>
<td>mindig lehetőnek</td>
</tr>
<tr>
<td class="tdr"><a href="#Page_246">246</a></td>
<td>nézve, hooy</td>
<td>nézve, hogy</td>
</tr>
<tr>
<td class="tdr"><a href="#Page_281">281</a></td>
<td>Aprilis 1-én</td>
<td>Április 1-én</td>
</tr>
<tr>
<td class="tdr"><a href="#Page_291">291</a></td>
<td>Ozvegy</td>
<td>Özvegy</td>
</tr>
<tr>
<td class="tdr"><a href="#Page_293">293</a></td>
<td>Aprilis 1-én</td>
<td>Április 1-én</td>
</tr>
<tr>
<td class="tdr"><a href="#Page_303">303</a></td>
<td>A tövvenyszék</td>
<td>A törvényszék</td>
</tr>
</table>
</div>
</body>
</html>
